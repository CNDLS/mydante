<?xml version="1.0" encoding="UTF-8"?>
<page>
	<p>
		<l>Non era ancor di l&#xe0; Nesso arrivato,</l>
		<l>quando noi ci mettemmo per un bosco</l>
		<l>che da neun sentiero era segnato</l>
	</p>
	<p>
		<l>Non fronda verde, ma di color fosco;</l>
		<l>non rami schietti, ma nodosi e &apos;nvolti;</l>
		<l>non pomi v&apos;eran, ma stecchi con t&#xf2;sco:</l>
	</p>
	<p>
		<l>non han s&#xec; aspri sterpi n&#xe9; s&#xec; folti</l>
		<l>quelle fiere selvagge che &apos;n odio hanno</l>
		<l>tra Cecina e Corneto i luoghi c&#xf3;lti</l>
	</p>
	<p>
		<l>Quivi le brutte Arpie lor nidi fanno,</l>
		<l>che cacciar de le Strofade i Troiani</l>
		<l>con tristo annunzio di futuro danno</l>
	</p>
	<p>
		<l>Ali hanno late, e colli e visi umani,</l>
		<l>pi&#xe8; con artigli, e pennuto &apos;l gran ventre;</l>
		<l>fanno lamenti in su li alberi strani</l>
	</p>
	<p>
		<l>E &apos;l buon maestro &#xab;Prima che pi&#xf9; entre,</l>
		<l>sappi che se&apos; nel secondo girone&#xbb;,</l>
		<l>mi cominci&#xf2; a dire, &#xab;e sarai mentre</l>
	</p>
	<p>
		<l>che tu verrai ne l&apos;orribil sabbione</l>
		<l>Per&#xf2; riguarda ben; s&#xec; vederai</l>
		<l>cose che torrien fede al mio sermone&#xbb;</l>
	</p>
	<p>
		<l>Io sentia d&apos;ogne parte trarre guai,</l>
		<l>e non vedea persona che &apos;l facesse;</l>
		<l>per ch&apos;io tutto smarrito m&apos;arrestai</l>
	</p>
	<p>
		<l>Cred&apos;io ch&apos;ei credette ch&apos;io credesse</l>
		<l>che tante voci uscisser, tra quei bronchi</l>
		<l>da gente che per noi si nascondesse</l>
	</p>
	<p>
		<l>Per&#xf2; disse &apos;l maestro: &#xab;Se tu tronchi</l>
		<l>qualche fraschetta d&apos;una d&apos;este piante,</l>
		<l>li pensier c&apos;hai si faran tutti monchi&#xbb;</l>
	</p>
	<p>
		<l>Allor porsi la mano un poco avante,</l>
		<l>e colsi un ramicel da un gran pruno;</l>
		<l>e &apos;l tronco suo grid&#xf2;: &#xab;Perch&#xe9; mi schiante?&#xbb;</l>
	</p>
	<p>
		<l>Da che fatto fu poi di sangue bruno,</l>
		<l>ricominci&#xf2; a dir: &#xab;Perch&#xe9; mi scerpi?</l>
		<l>non hai tu spirto di pietade alcuno?</l>
	</p>
	<p>
		<l>Uomini fummo, e or siam fatti sterpi:</l>
		<l>ben dovrebb&apos;esser la tua man pi&#xf9; pia,</l>
		<l>se state fossimo anime di serpi&#xbb;</l>
	</p>
	<p>
		<l>Come d&apos;un stizzo verde ch&apos;arso sia</l>
		<l>da l&apos;un de&apos;capi, che da l&apos;altro geme</l>
		<l>e cigola per vento che va via,</l>
	</p>
	<p>
		<l>s&#xec; de la scheggia rotta usciva insieme</l>
		<l>parole e sangue; ond&apos;io lasciai la cima</l>
		<l>cadere, e stetti come l&apos;uom che teme</l>
	</p>
	<p>
		<l>&#xab;S&apos;elli avesse potuto creder prima&#xbb;,</l>
		<l>rispuose &apos;l savio mio, &#xab;anima lesa,</l>
		<l>ci&#xf2; c&apos;ha veduto pur con la mia rima,</l>
	</p>
	<p>
		<l>non averebbe in te la man distesa;</l>
		<l>ma la cosa incredibile mi fece</l>
		<l>indurlo ad ovra ch&apos;a me stesso pesa</l>
	</p>
	<p>
		<l>Ma dilli chi tu fosti, s&#xec; che &apos;n vece</l>
		<l>d&apos;alcun&apos;ammenda tua fama rinfreschi</l>
		<l>nel mondo s&#xf9;, dove tornar li lece&#xbb;</l>
	</p>
	<p>
		<l>E &apos;l tronco: &#xab;S&#xec; col dolce dir m&apos;adeschi,</l>
		<l>ch&apos;i&apos; non posso tacere; e voi non gravi</l>
		<l>perch&apos;io un poco a ragionar m&apos;inveschi</l>
	</p>
	<p>
		<l>Io son colui che tenni ambo le chiavi</l>
		<l>del cor di Federigo, e che le volsi,</l>
		<l>serrando e diserrando, s&#xec; soavi,</l>
	</p>
	<p>
		<l>che dal secreto suo quasi ogn&apos;uom tolsi:</l>
		<l>fede portai al glorioso offizio,</l>
		<l>tanto ch&apos;i&apos; ne perde&apos; li sonni e &apos; polsi</l>
	</p>
	<p>
		<l>La meretrice che mai da l&apos;ospizio</l>
		<l>di Cesare non torse li occhi putti,</l>
		<l>morte comune e de le corti vizio,</l>
	</p>
	<p>
		<l>infiamm&#xf2; contra me li animi tutti;</l>
		<l>e li &apos;nfiammati infiammar s&#xec; Augusto,</l>
		<l>che &apos; lieti onor tornaro in tristi lutti</l>
	</p>
	<p>
		<l>L&apos;animo mio, per disdegnoso gusto,</l>
		<l>credendo col morir fuggir disdegno,</l>
		<l>ingiusto fece me contra me giusto</l>
	</p>
	<p>
		<l>Per le nove radici d&apos;esto legno</l>
		<l>vi giuro che gi&#xe0; mai non ruppi fede</l>
		<l>al mio segnor, che fu d&apos;onor s&#xec; degno</l>
	</p>
	<p>
		<l>E se di voi alcun nel mondo riede,</l>
		<l>conforti la memoria mia, che giace</l>
		<l>ancor del colpo che &apos;nvidia le diede&#xbb;</l>
	</p>
	<p>
		<l>Un poco attese, e poi &#xab;Da ch&apos;el si tace&#xbb;,</l>
		<l>disse &apos;l poeta a me, &#xab;non perder l&apos;ora;</l>
		<l>ma parla, e chiedi a lui, se pi&#xf9; ti piace&#xbb;</l>
	</p>
	<p>
		<l>Ond&apos;io a lui: &#xab;Domandal tu ancora</l>
		<l>di quel che credi ch&apos;a me satisfaccia;</l>
		<l>ch&apos;i&apos; non potrei, tanta piet&#xe0; m&apos;accora&#xbb;</l>
	</p>
	<p>
		<l>Perci&#xf2; ricominci&#xf2;: &#xab;Se l&apos;om ti faccia</l>
		<l>liberamente ci&#xf2; che &apos;l tuo dir priega,</l>
		<l>spirito incarcerato, ancor ti piaccia</l>
	</p>
	<p>
		<l>di dirne come l&apos;anima si lega</l>
		<l>in questi nocchi; e dinne, se tu puoi,</l>
		<l>s&apos;alcuna mai di tai membra si spiega&#xbb;</l>
	</p>
	<p>
		<l>Allor soffi&#xf2; il tronco forte, e poi</l>
		<l>si convert&#xec; quel vento in cotal voce:</l>
		<l>&#xab;Brievemente sar&#xe0; risposto a voi</l>
	</p>
	<p>
		<l>Quando si parte l&apos;anima feroce</l>
		<l>dal corpo ond&apos;ella stessa s&apos;&#xe8; disvelta,</l>
		<l>Min&#xf2;s la manda a la settima foce</l>
	</p>
	<p>
		<l>Cade in la selva, e non l&apos;&#xe8; parte scelta;</l>
		<l>ma l&#xe0; dove fortuna la balestra,</l>
		<l>quivi germoglia come gran di spelta</l>
	</p>
	<p>
		<l>Surge in vermena e in pianta silvestra:</l>
		<l>l&apos;Arpie, pascendo poi de le sue foglie,</l>
		<l>fanno dolore, e al dolor fenestra</l>
	</p>
	<p>
		<l>Come l&apos;altre verrem per nostre spoglie,</l>
		<l>ma non per&#xf2; ch&apos;alcuna sen rivesta,</l>
		<l>ch&#xe9; non &#xe8; giusto aver ci&#xf2; ch&apos;om si toglie</l>
	</p>
	<p>
		<l>Qui le trascineremo, e per la mesta</l>
		<l>selva saranno i nostri corpi appesi,</l>
		<l>ciascuno al prun de l&apos;ombra sua molesta&#xbb;</l>
	</p>
	<p>
		<l>Noi eravamo ancora al tronco attesi,</l>
		<l>credendo ch&apos;altro ne volesse dire,</l>
		<l>quando noi fummo d&apos;un romor sorpresi,</l>
	</p>
	<p>
		<l>similemente a colui che venire</l>
		<l>sente &apos;l porco e la caccia a la sua posta,</l>
		<l>ch&apos;ode le bestie, e le frasche stormire</l>
	</p>
	<p>
		<l>Ed ecco due da la sinistra costa,</l>
		<l>nudi e graffiati, fuggendo s&#xec; forte,</l>
		<l>che de la selva rompieno ogni rosta</l>
	</p>
	<p>
		<l>Quel dinanzi: &#xab;Or accorri, accorri, morte!&#xbb;</l>
		<l>E l&apos;altro, cui pareva tardar troppo,</l>
		<l>gridava: &#xab;Lano, s&#xec; non furo accorte</l>
	</p>
	<p>
		<l>le gambe tue a le giostre dal Toppo!&#xbb;</l>
		<l>E poi che forse li fallia la lena,</l>
		<l>di s&#xe9; e d&apos;un cespuglio fece un groppo</l>
	</p>
	<p>
		<l>Di rietro a loro era la selva piena</l>
		<l>di nere cagne, bramose e correnti</l>
		<l>come veltri ch&apos;uscisser di catena</l>
	</p>
	<p>
		<l>In quel che s&apos;appiatt&#xf2; miser li denti,</l>
		<l>e quel dilaceraro a brano a brano;</l>
		<l>poi sen portar quelle membra dolenti</l>
	</p>
	<p>
		<l>Presemi allor la mia scorta per mano,</l>
		<l>e menommi al cespuglio che piangea,</l>
		<l>per le rotture sanguinenti in vano</l>
	</p>
	<p>
		<l>&#xab;O Iacopo&#xbb;, dicea, &#xab;da Santo Andrea,</l>
		<l>che t&apos;&#xe8; giovato di me fare schermo?</l>
		<l>che colpa ho io de la tua vita rea?&#xbb;</l>
	</p>
	<p>
		<l>Quando &apos;l maestro fu sovr&apos;esso fermo,</l>
		<l>disse &#xab;Chi fosti, che per tante punte</l>
		<l>soffi con sangue doloroso sermo?&#xbb;</l>
	</p>
	<p>
		<l>Ed elli a noi: &#xab;O anime che giunte</l>
		<l>siete a veder lo strazio disonesto</l>
		<l>c&apos;ha le mie fronde s&#xec; da me disgiunte,</l>
	</p>
	<p>
		<l>raccoglietele al pi&#xe8; del tristo cesto</l>
		<l>I&apos; fui de la citt&#xe0; che nel Batista</l>
		<l>mut&#xf2; il primo padrone; ond&apos;ei per questo</l>
	</p>
	<p>
		<l>sempre con l&apos;arte sua la far&#xe0; trista;</l>
		<l>e se non fosse che &apos;n sul passo d&apos;Arno</l>
		<l>rimane ancor di lui alcuna vista,</l>
	</p>
	<p>
		<l>que&apos; cittadin che poi la rifondarno</l>
		<l>sovra &apos;l cener che d&apos;Attila rimase,</l>
		<l>avrebber fatto lavorare indarno</l>
	</p>
	<p>
		<l>Io fei gibbetto a me de le mie case&#xbb;</l>
	</p>
</page>
