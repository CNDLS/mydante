<?xml version="1.0" encoding="UTF-8"?>
<page>
	<p>
		<l>In quella parte del giovanetto anno</l>
		<l>che &apos;l sole i crin sotto l&apos;Aquario tempra</l>
		<l>e gi&#xe0; le notti al mezzo d&#xec; sen vanno,</l>
	</p>
	<p>
		<l>quando la brina in su la terra assempra</l>
		<l>l&apos;imagine di sua sorella bianca,</l>
		<l>ma poco dura a la sua penna tempra,</l>
	</p>
	<p>
		<l>lo villanello a cui la roba manca,</l>
		<l>si leva, e guarda, e vede la campagna</l>
		<l>biancheggiar tutta; ond&apos;ei si batte l&apos;anca,</l>
	</p>
	<p>
		<l>ritorna in casa, e qua e l&#xe0; si lagna,</l>
		<l>come &apos;l tapin che non sa che si faccia;</l>
		<l>poi riede, e la speranza ringavagna,</l>
	</p>
	<p>
		<l>veggendo &apos;l mondo aver cangiata faccia</l>
		<l>in poco d&apos;ora, e prende suo vincastro,</l>
		<l>e fuor le pecorelle a pascer caccia.</l>
	</p>
	<p>
		<l>Cos&#xec; mi fece sbigottir lo mastro</l>
		<l>quand&apos;io li vidi s&#xec; turbar la fronte,</l>
		<l>e cos&#xec; tosto al mal giunse lo &apos;mpiastro;</l>
	</p>
	<p>
		<l>ch&#xe9;, come noi venimmo al guasto ponte,</l>
		<l>lo duca a me si volse con quel piglio</l>
		<l>dolce ch&apos;io vidi prima a pi&#xe8; del monte.</l>
	</p>
	<p>
		<l>Le braccia aperse, dopo alcun consiglio</l>
		<l>eletto seco riguardando prima</l>
		<l>ben la ruina, e diedemi di piglio.</l>
	</p>
	<p>
		<l>E come quei ch&apos;adopera ed estima,</l>
		<l>che sempre par che &apos;nnanzi si proveggia,</l>
		<l>cos&#xec;, levando me s&#xf9; ver la cima</l>
	</p>
	<p>
		<l>d&apos;un ronchione, avvisava un&apos;altra scheggia</l>
		<l>dicendo: &#xab;Sovra quella poi t&apos;aggrappa;</l>
		<l>ma tenta pria s&apos;&#xe8; tal ch&apos;ella ti reggia&#xbb;.</l>
	</p>
	<p>
		<l>Non era via da vestito di cappa,</l>
		<l>ch&#xe9; noi a pena, ei lieve e io sospinto,</l>
		<l>potavam s&#xf9; montar di chiappa in chiappa.</l>
	</p>
	<p>
		<l>E se non fosse che da quel precinto</l>
		<l>pi&#xf9; che da l&apos;altro era la costa corta,</l>
		<l>non so di lui, ma io sarei ben vinto.</l>
	</p>
	<p>
		<l>Ma perch&#xe9; Malebolge inver&apos; la porta</l>
		<l>del bassissimo pozzo tutta pende,</l>
		<l>lo sito di ciascuna valle porta</l>
	</p>
	<p>
		<l>che l&apos;una costa surge e l&apos;altra scende;</l>
		<l>noi pur venimmo al fine in su la punta</l>
		<l>onde l&apos;ultima pietra si scoscende.</l>
	</p>
	<p>
		<l>La lena m&apos;era del polmon s&#xec; munta</l>
		<l>quand&apos;io fui s&#xf9;, ch&apos;i&apos; non potea pi&#xf9; oltre,</l>
		<l>anzi m&apos;assisi ne la prima giunta.</l>
	</p>
	<p>
		<l>&#xab;Omai convien che tu cos&#xec; ti spoltre&#xbb;,</l>
		<l>disse &apos;l maestro; &#xab;ch&#xe9;, seggendo in piuma,</l>
		<l>in fama non si vien, n&#xe9; sotto coltre;</l>
	</p>
	<p>
		<l>sanza la qual chi sua vita consuma,</l>
		<l>cotal vestigio in terra di s&#xe9; lascia,</l>
		<l>qual fummo in aere e in acqua la schiuma.</l>
	</p>
	<p>
		<l>E per&#xf2; leva s&#xf9;: vinci l&apos;ambascia</l>
		<l>con l&apos;animo che vince ogne battaglia,</l>
		<l>se col suo grave corpo non s&apos;accascia.</l>
	</p>
	<p>
		<l>Pi&#xf9; lunga scala convien che si saglia;</l>
		<l>non basta da costoro esser partito.</l>
		<l>Se tu mi &apos;ntendi, or fa s&#xec; che ti vaglia&#xbb;.</l>
	</p>
	<p>
		<l>Leva&apos;mi allor, mostrandomi fornito</l>
		<l>meglio di lena ch&apos;i&apos; non mi sent&#xec;a;</l>
		<l>e dissi: &#xab;Va, ch&apos;i&apos; son forte e ardito&#xbb;.</l>
	</p>
	<p>
		<l>Su per lo scoglio prendemmo la via,</l>
		<l>ch&apos;era ronchioso, stretto e malagevole,</l>
		<l>ed erto pi&#xf9; assai che quel di pria.</l>
	</p>
	<p>
		<l>Parlando andava per non parer fievole;</l>
		<l>onde una voce usc&#xec; de l&apos;altro fosso,</l>
		<l>a parole formar disconvenevole.</l>
	</p>
	<p>
		<l>Non so che disse, ancor che sovra &apos;l dosso</l>
		<l>fossi de l&apos;arco gi&#xe0; che varca quivi;</l>
		<l>ma chi parlava ad ire parea mosso.</l>
	</p>
	<p>
		<l>Io era v&#xf2;lto in gi&#xf9;, ma li occhi vivi</l>
		<l>non poteano ire al fondo per lo scuro;</l>
		<l>per ch&apos;io: &#xab;Maestro, fa che tu arrivi</l>
	</p>
	<p>
		<l>da l&apos;altro cinghio e dismontiam lo muro;</l>
		<l>ch&#xe9;, com&apos;i&apos; odo quinci e non intendo,</l>
		<l>cos&#xec; gi&#xf9; veggio e neente affiguro&#xbb;.</l>
	</p>
	<p>
		<l>&#xab;Altra risposta&#xbb;, disse, &#xab;non ti rendo</l>
		<l>se non lo far; ch&#xe9; la dimanda onesta</l>
		<l>si de&apos; seguir con l&apos;opera tacendo&#xbb;.</l>
	</p>
	<p>
		<l>Noi discendemmo il ponte da la testa</l>
		<l>dove s&apos;aggiugne con l&apos;ottava ripa,</l>
		<l>e poi mi fu la bolgia manifesta:</l>
	</p>
	<p>
		<l>e vidivi entro terribile stipa</l>
		<l>di serpenti, e di s&#xec; diversa mena</l>
		<l>che la memoria il sangue ancor mi scipa.</l>
	</p>
	<p>
		<l>Pi&#xf9; non si vanti Libia con sua rena;</l>
		<l>ch&#xe9; se chelidri, iaculi e faree</l>
		<l>produce, e cencri con anfisibena,</l>
	</p>
	<p>
		<l>n&#xe9; tante pestilenzie n&#xe9; s&#xec; ree</l>
		<l>mostr&#xf2; gi&#xe0; mai con tutta l&apos;Etiopia</l>
		<l>n&#xe9; con ci&#xf2; che di sopra al Mar Rosso &#xe8;e.</l>
	</p>
	<p>
		<l>Tra questa cruda e tristissima copia</l>
		<l>correan genti nude e spaventate,</l>
		<l>sanza sperar pertugio o elitropia:</l>
	</p>
	<p>
		<l>con serpi le man dietro avean legate;</l>
		<l>quelle ficcavan per le ren la coda</l>
		<l>e &apos;l capo, ed eran dinanzi aggroppate.</l>
	</p>
	<p>
		<l>Ed ecco a un ch&apos;era da nostra proda,</l>
		<l>s&apos;avvent&#xf2; un serpente che &apos;l trafisse</l>
		<l>l&#xe0; dove &apos;l collo a le spalle s&apos;annoda.</l>
	</p>
	<p>
		<l>N&#xe9; O s&#xec; tosto mai n&#xe9; I si scrisse,</l>
		<l>com&apos;el s&apos;accese e arse, e cener tutto</l>
		<l>convenne che cascando divenisse;</l>
	</p>
	<p>
		<l>e poi che fu a terra s&#xec; distrutto,</l>
		<l>la polver si raccolse per s&#xe9; stessa,</l>
		<l>e &apos;n quel medesmo ritorn&#xf2; di butto.</l>
	</p>
	<p>
		<l>Cos&#xec; per li gran savi si confessa</l>
		<l>che la fenice more e poi rinasce,</l>
		<l>quando al cinquecentesimo anno appressa;</l>
	</p>
	<p>
		<l>erba n&#xe9; biado in sua vita non pasce,</l>
		<l>ma sol d&apos;incenso lagrime e d&apos;amomo,</l>
		<l>e nardo e mirra son l&apos;ultime fasce.</l>
	</p>
	<p>
		<l>E qual &#xe8; quel che cade, e non sa como,</l>
		<l>per forza di demon ch&apos;a terra il tira,</l>
		<l>o d&apos;altra oppilazion che lega l&apos;omo,</l>
	</p>
	<p>
		<l>quando si leva, che &apos;ntorno si mira</l>
		<l>tutto smarrito de la grande angoscia</l>
		<l>ch&apos;elli ha sofferta, e guardando sospira:</l>
	</p>
	<p>
		<l>tal era il peccator levato poscia.</l>
		<l>Oh potenza di Dio, quant&apos;&#xe8; severa,</l>
		<l>che cotai colpi per vendetta croscia!</l>
	</p>
	<p>
		<l>Lo duca il domand&#xf2; poi chi ello era;</l>
		<l>per ch&apos;ei rispuose: &#xab;Io piovvi di Toscana,</l>
		<l>poco tempo &#xe8;, in questa gola fiera.</l>
	</p>
	<p>
		<l>Vita bestial mi piacque e non umana,</l>
		<l>s&#xec; come a mul ch&apos;i&apos; fui; son Vanni Fucci</l>
		<l>bestia, e Pistoia mi fu degna tana&#xbb;.</l>
	</p>
	<p>
		<l>E io al duca: &#xab;Dilli che non mucci,</l>
		<l>e domanda che colpa qua gi&#xf9; &apos;l pinse;</l>
		<l>ch&apos;io &apos;l vidi uomo di sangue e di crucci&#xbb;.</l>
	</p>
	<p>
		<l>E &apos;l peccator, che &apos;ntese, non s&apos;infinse,</l>
		<l>ma drizz&#xf2; verso me l&apos;animo e &apos;l volto,</l>
		<l>e di trista vergogna si dipinse;</l>
	</p>
	<p>
		<l>poi disse: &#xab;Pi&#xf9; mi duol che tu m&apos;hai colto</l>
		<l>ne la miseria dove tu mi vedi,</l>
		<l>che quando fui de l&apos;altra vita tolto.</l>
	</p>
	<p>
		<l>Io non posso negar quel che tu chiedi;</l>
		<l>in gi&#xf9; son messo tanto perch&apos;io fui</l>
		<l>ladro a la sagrestia d&apos;i belli arredi,</l>
	</p>
	<p>
		<l>e falsamente gi&#xe0; fu apposto altrui.</l>
		<l>Ma perch&#xe9; di tal vista tu non godi,</l>
		<l>se mai sarai di fuor da&apos; luoghi bui,</l>
	</p>
	<p>
		<l>apri li orecchi al mio annunzio, e odi:</l>
		<l>Pistoia in pria d&apos;i Neri si dimagra;</l>
		<l>poi Fiorenza rinova gente e modi.</l>
	</p>
	<p>
		<l>Tragge Marte vapor di Val di Magra</l>
		<l>ch&apos;&#xe8; di torbidi nuvoli involuto;</l>
		<l>e con tempesta impetuosa e agra</l>
	</p>
	<p>
		<l>sovra Campo Picen fia combattuto;</l>
		<l>ond&apos;ei repente spezzer&#xe0; la nebbia,</l>
		<l>s&#xec; ch&apos;ogne Bianco ne sar&#xe0; feruto.</l>
	</p>
	<p>
		<l>E detto l&apos;ho perch&#xe9; doler ti debbia!&#xbb;.</l>
	</p>
</page>
