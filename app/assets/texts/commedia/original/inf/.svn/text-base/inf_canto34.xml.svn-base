<?xml version="1.0" encoding="UTF-8"?>
<page>
	<p>
		<l>&#xab;Vexilla regis prodeunt inferni</l>
		<l>verso di noi; per&#xf2; dinanzi mira&#xbb;,</l>
		<l>disse &apos;l maestro mio &#xab;se tu &apos;l discerni&#xbb;.</l>
	</p>
	<p>
		<l>Come quando una grossa nebbia spira,</l>
		<l>o quando l&apos;emisperio nostro annotta,</l>
		<l>par di lungi un molin che &apos;l vento gira,</l>
	</p>
	<p>
		<l>veder mi parve un tal dificio allotta;</l>
		<l>poi per lo vento mi ristrinsi retro</l>
		<l>al duca mio; ch&#xe9; non l&#xec; era altra grotta.</l>
	</p>
	<p>
		<l>Gi&#xe0; era, e con paura il metto in metro,</l>
		<l>l&#xe0; dove l&apos;ombre tutte eran coperte,</l>
		<l>e trasparien come festuca in vetro.</l>
	</p>
	<p>
		<l>Altre sono a giacere; altre stanno erte,</l>
		<l>quella col capo e quella con le piante;</l>
		<l>altra, com&apos;arco, il volto a&apos; pi&#xe8; rinverte.</l>
	</p>
	<p>
		<l>Quando noi fummo fatti tanto avante,</l>
		<l>ch&apos;al mio maestro piacque di mostrarmi</l>
		<l>la creatura ch&apos;ebbe il bel sembiante,</l>
	</p>
	<p>
		<l>d&apos;innanzi mi si tolse e f&#xe9; restarmi,</l>
		<l>&#xab;Ecco Dite&#xbb;, dicendo, &#xab;ed ecco il loco</l>
		<l>ove convien che di fortezza t&apos;armi&#xbb;.</l>
	</p>
	<p>
		<l>Com&apos;io divenni allor gelato e fioco,</l>
		<l>nol dimandar, lettor, ch&apos;i&apos; non lo scrivo,</l>
		<l>per&#xf2; ch&apos;ogne parlar sarebbe poco.</l>
	</p>
	<p>
		<l>Io non mori&apos; e non rimasi vivo:</l>
		<l>pensa oggimai per te, s&apos;hai fior d&apos;ingegno,</l>
		<l>qual io divenni, d&apos;uno e d&apos;altro privo.</l>
	</p>
	<p>
		<l>Lo &apos;mperador del doloroso regno</l>
		<l>da mezzo &apos;l petto usc&#xec;a fuor de la ghiaccia;</l>
		<l>e pi&#xf9; con un gigante io mi convegno,</l>
	</p>
	<p>
		<l>che i giganti non fan con le sue braccia:</l>
		<l>vedi oggimai quant&apos;esser dee quel tutto</l>
		<l>ch&apos;a cos&#xec; fatta parte si confaccia.</l>
	</p>
	<p>
		<l>S&apos;el fu s&#xec; bel com&apos;elli &#xe8; ora brutto,</l>
		<l>e contra &apos;l suo fattore alz&#xf2; le ciglia,</l>
		<l>ben dee da lui proceder ogne lutto.</l>
	</p>
	<p>
		<l>Oh quanto parve a me gran maraviglia</l>
		<l>quand&apos;io vidi tre facce a la sua testa!</l>
		<l>L&apos;una dinanzi, e quella era vermiglia;</l>
	</p>
	<p>
		<l>l&apos;altr&apos;eran due, che s&apos;aggiugnieno a questa</l>
		<l>sovresso &apos;l mezzo di ciascuna spalla,</l>
		<l>e s&#xe9; giugnieno al loco de la cresta:</l>
	</p>
	<p>
		<l>e la destra parea tra bianca e gialla;</l>
		<l>la sinistra a vedere era tal, quali</l>
		<l>vegnon di l&#xe0; onde &apos;l Nilo s&apos;avvalla.</l>
	</p>
	<p>
		<l>Sotto ciascuna uscivan due grand&apos;ali,</l>
		<l>quanto si convenia a tanto uccello:</l>
		<l>vele di mar non vid&apos;io mai cotali.</l>
	</p>
	<p>
		<l>Non avean penne, ma di vispistrello</l>
		<l>era lor modo; e quelle svolazzava,</l>
		<l>s&#xec; che tre venti si movean da ello:</l>
	</p>
	<p>
		<l>quindi Cocito tutto s&apos;aggelava.</l>
		<l>Con sei occhi piangea, e per tre menti</l>
		<l>gocciava &apos;l pianto e sanguinosa bava.</l>
	</p>
	<p>
		<l>Da ogne bocca dirompea co&apos; denti</l>
		<l>un peccatore, a guisa di maciulla,</l>
		<l>s&#xec; che tre ne facea cos&#xec; dolenti.</l>
	</p>
	<p>
		<l>A quel dinanzi il mordere era nulla</l>
		<l>verso &apos;l graffiar, che talvolta la schiena</l>
		<l>rimanea de la pelle tutta brulla.</l>
	</p>
	<p>
		<l>&#xab;Quell&apos;anima l&#xe0; s&#xf9; c&apos;ha maggior pena&#xbb;,</l>
		<l>disse &apos;l maestro, &#xab;&#xe8; Giuda Scariotto,</l>
		<l>che &apos;l capo ha dentro e fuor le gambe mena.</l>
	</p>
	<p>
		<l>De li altri due c&apos;hanno il capo di sotto,</l>
		<l>quel che pende dal nero ceffo &#xe8; Bruto:</l>
		<l>vedi come si storce, e non fa motto!;</l>
	</p>
	<p>
		<l>e l&apos;altro &#xe8; Cassio che par s&#xec; membruto.</l>
		<l>Ma la notte risurge, e oramai</l>
		<l>&#xe8; da partir, ch&#xe9; tutto avem veduto&#xbb;.</l>
	</p>
	<p>
		<l>Com&apos;a lui piacque, il collo li avvinghiai;</l>
		<l>ed el prese di tempo e loco poste,</l>
		<l>e quando l&apos;ali fuoro aperte assai,</l>
	</p>
	<p>
		<l>appigli&#xf2; s&#xe9; a le vellute coste;</l>
		<l>di vello in vello gi&#xf9; discese poscia</l>
		<l>tra &apos;l folto pelo e le gelate croste.</l>
	</p>
	<p>
		<l>Quando noi fummo l&#xe0; dove la coscia</l>
		<l>si volge, a punto in sul grosso de l&apos;anche,</l>
		<l>lo duca, con fatica e con angoscia,</l>
	</p>
	<p>
		<l>volse la testa ov&apos;elli avea le zanche,</l>
		<l>e aggrappossi al pel com&apos;om che sale,</l>
		<l>s&#xec; che &apos;n inferno i&apos; credea tornar anche.</l>
	</p>
	<p>
		<l>&#xab;Attienti ben, ch&#xe9; per cotali scale&#xbb;,</l>
		<l>disse &apos;l maestro, ansando com&apos;uom lasso,</l>
		<l>&#xab;conviensi dipartir da tanto male&#xbb;.</l>
	</p>
	<p>
		<l>Poi usc&#xec; fuor per lo f&#xf3;ro d&apos;un sasso,</l>
		<l>e puose me in su l&apos;orlo a sedere;</l>
		<l>appresso porse a me l&apos;accorto passo.</l>
	</p>
	<p>
		<l>Io levai li occhi e credetti vedere</l>
		<l>Lucifero com&apos;io l&apos;avea lasciato,</l>
		<l>e vidili le gambe in s&#xf9; tenere;</l>
	</p>
	<p>
		<l>e s&apos;io divenni allora travagliato,</l>
		<l>la gente grossa il pensi, che non vede</l>
		<l>qual &#xe8; quel punto ch&apos;io avea passato.</l>
	</p>
	<p>
		<l>&#xab;L&#xe8;vati s&#xf9;&#xbb;, disse &apos;l maestro, &#xab;in piede:</l>
		<l>la via &#xe8; lunga e &apos;l cammino &#xe8; malvagio,</l>
		<l>e gi&#xe0; il sole a mezza terza riede&#xbb;.</l>
	</p>
	<p>
		<l>Non era camminata di palagio</l>
		<l>l&#xe0; &apos;v&apos;eravam, ma natural burella</l>
		<l>ch&apos;avea mal suolo e di lume disagio.</l>
	</p>
	<p>
		<l>&#xab;Prima ch&apos;io de l&apos;abisso mi divella,</l>
		<l>maestro mio&#xbb;, diss&apos;io quando fui dritto,</l>
		<l>&#xab;a trarmi d&apos;erro un poco mi favella:</l>
	</p>
	<p>
		<l>ov&apos;&#xe8; la ghiaccia? e questi com&apos;&#xe8; fitto</l>
		<l>s&#xec; sottosopra? e come, in s&#xec; poc&apos;ora,</l>
		<l>da sera a mane ha fatto il sol tragitto?&#xbb;.</l>
	</p>
	<p>
		<l>Ed elli a me: &#xab;Tu imagini ancora</l>
		<l>d&apos;esser di l&#xe0; dal centro, ov&apos;io mi presi</l>
		<l>al pel del vermo reo che &apos;l mondo f&#xf3;ra.</l>
	</p>
	<p>
		<l>Di l&#xe0; fosti cotanto quant&apos;io scesi;</l>
		<l>quand&apos;io mi volsi, tu passasti &apos;l punto</l>
		<l>al qual si traggon d&apos;ogne parte i pesi.</l>
	</p>
	<p>
		<l>E se&apos; or sotto l&apos;emisperio giunto</l>
		<l>ch&apos;&#xe8; contraposto a quel che la gran secca</l>
		<l>coverchia, e sotto &apos;l cui colmo consunto</l>
	</p>
	<p>
		<l>fu l&apos;uom che nacque e visse sanza pecca:</l>
		<l>tu hai i piedi in su picciola spera</l>
		<l>che l&apos;altra faccia fa de la Giudecca.</l>
	</p>
	<p>
		<l>Qui &#xe8; da man, quando di l&#xe0; &#xe8; sera;</l>
		<l>e questi, che ne f&#xe9; scala col pelo,</l>
		<l>fitto &#xe8; ancora s&#xec; come prim&apos;era.</l>
	</p>
	<p>
		<l>Da questa parte cadde gi&#xf9; dal cielo;</l>
		<l>e la terra, che pria di qua si sporse,</l>
		<l>per paura di lui f&#xe9; del mar velo,</l>
	</p>
	<p>
		<l>e venne a l&apos;emisperio nostro; e forse</l>
		<l>per fuggir lui lasci&#xf2; qui loco v&#xf2;to</l>
		<l>quella ch&apos;appar di qua, e s&#xf9; ricorse&#xbb;.</l>
	</p>
	<p>
		<l>Luogo &#xe8; l&#xe0; gi&#xf9; da Belzeb&#xf9; remoto</l>
		<l>tanto quanto la tomba si distende,</l>
		<l>che non per vista, ma per suono &#xe8; noto</l>
	</p>
	<p>
		<l>d&apos;un ruscelletto che quivi discende</l>
		<l>per la buca d&apos;un sasso, ch&apos;elli ha roso,</l>
		<l>col corso ch&apos;elli avvolge, e poco pende.</l>
	</p>
	<p>
		<l>Lo duca e io per quel cammino ascoso</l>
		<l>intrammo a ritornar nel chiaro mondo;</l>
		<l>e sanza cura aver d&apos;alcun riposo,</l>
	</p>
	<p>
		<l>salimmo s&#xf9;, el primo e io secondo,</l>
		<l>tanto ch&apos;i&apos; vidi de le cose belle</l>
		<l>che porta &apos;l ciel, per un pertugio tondo.</l>
	</p>
	<p>
		<l>E quindi uscimmo a riveder le stelle.</l>
	</p>
</page>