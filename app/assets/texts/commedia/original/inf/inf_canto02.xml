<?xml version="1.0" encoding="UTF-8"?>
<page>
	<p>
		<l>Lo giorno se n&apos;andava, e l&apos;aere bruno</l>
		<l>toglieva li animai che sono in terra</l>
		<l>da le fatiche loro; e io sol uno</l>
	</p>
	<p>
		<l>m&apos;apparecchiava a sostener la guerra</l>
		<l>s&#xec; del cammino e s&#xec; de la pietate,</l>
		<l>che ritrarr&#xe0; la mente che non erra.</l>
	</p>
	<p>
		<l>O muse, o alto ingegno, or m&apos;aiutate;</l>
		<l>o mente che scrivesti ci&#xf2; ch&apos;io vidi,</l>
		<l>qui si parr&#xe0; la tua nobilitate.</l>
	</p>
	<p>
		<l>Io cominciai: &#xab;Poeta che mi guidi,</l>
		<l>guarda la mia virt&#xf9; s&apos;ell&apos;&#xe8; possente,</l>
		<l>prima ch&apos;a l&apos;alto passo tu mi fidi.</l>
	</p>
	<p>
		<l>Tu dici che di Silvio il parente,</l>
		<l>corruttibile ancora, ad immortale</l>
		<l>secolo and&#xf2;, e fu sensibilmente.</l>
	</p>
	<p>
		<l>Per&#xf2;, se l&apos;avversario d&apos;ogne male</l>
		<l>cortese i fu, pensando l&apos;alto effetto</l>
		<l>ch&apos;uscir dovea di lui e &apos;l chi e &apos;l quale,</l>
	</p>
	<p>
		<l>non pare indegno ad omo d&apos;intelletto;</l>
		<l>ch&apos;e&apos; fu de l&apos;alma Roma e di suo impero</l>
		<l>ne l&apos;empireo ciel per padre eletto:</l>
	</p>
	<p>
		<l>la quale e &apos;l quale, a voler dir lo vero,</l>
		<l>fu stabilita per lo loco santo</l>
		<l>u&apos; siede il successor del maggior Piero.</l>
	</p>
	<p>
		<l>st&apos;andata onde li dai tu vanto,</l>
		<l>intese cose che furon cagione</l>
		<l>di sua vittoria e del papale ammanto.</l>
	</p>
	<p>
		<l>Andovvi poi lo Vas d&apos;elezione,</l>
		<l>per recarne conforto a quella fede</l>
		<l>ch&apos;&#xe8; principio a la via di salvazione.</l>
	</p>
	<p>
		<l>Ma io perch&#xe9; venirvi? o chi &apos;l concede?</l>
		<l>Io non Enea, io non Paulo sono:</l>
		<l>me degno a ci&#xf2; n&#xe9; io n&#xe9; altri &apos;l crede.</l>
	</p>
	<p>
		<l>Per che, se del venire io m&apos;abbandono,</l>
		<l>temo che la venuta non sia folle.</l>
		<l>Se&apos; savio; intendi me&apos; ch&apos;i&apos; non ragiono&#xbb;.</l>
	</p>
	<p>
		<l>E qual &#xe8; quei che disvuol ci&#xf2; che volle</l>
		<l>e per novi pensier cangia proposta,</l>
		<l>s&#xec; che dal cominciar tutto si tolle,</l>
	</p>
	<p>
		<l>tal mi fec&apos;io &apos;n quella oscura costa,</l>
		<l>perch&#xe9;, pensando, consumai la &apos;mpresa</l>
		<l>che fu nel cominciar cotanto tosta.</l>
	</p>
	<p>
		<l>&#xab;S&apos;i&apos; ho ben la parola tua intesa&#xbb;,</l>
		<l>rispuose del magnanimo quell&apos;ombra;</l>
		<l>&#xab;l&apos;anima tua &#xe8; da viltade offesa;</l>
	</p>
	<p>
		<l>la qual molte fiate l&apos;omo ingombra</l>
		<l>s&#xec; che d&apos;onrata impresa lo rivolve,</l>
		<l>come falso veder bestia quand&apos;ombra.</l>
	</p>
	<p>
		<l>Da questa tema acci&#xf2; che tu ti solve,</l>
		<l>dirotti perch&apos;io venni e quel ch&apos;io &apos;ntesi</l>
		<l>nel primo punto che di te mi dolve.</l>
	</p>
	<p>
		<l>Io era tra color che son sospesi,</l>
		<l>e donna mi chiam&#xf2; beata e bella,</l>
		<l>tal che di comandare io la richiesi.</l>
	</p>
	<p>
		<l>Lucevan li occhi suoi pi&#xf9; che la stella;</l>
		<l>e cominciommi a dir soave e piana,</l>
		<l>con angelica voce, in sua favella:</l>
	</p>
	<p>
		<l>&quot;O anima cortese mantoana,</l>
		<l>di cui la fama ancor nel mondo dura,</l>
		<l>e durer&#xe0; quanto &apos;l mondo lontana,</l>
	</p>
	<p>
		<l>l&apos;amico mio, e non de la ventura,</l>
		<l>ne la diserta piaggia &#xe8; impedito</l>
		<l>s&#xec; nel cammin, che volt&apos;&#xe8; per paura;</l>
	</p>
	<p>
		<l>e temo che non sia gi&#xe0; s&#xec; smarrito,</l>
		<l>ch&apos;io mi sia tardi al soccorso levata,</l>
		<l>per quel ch&apos;i&apos; ho di lui nel cielo udito.</l>
	</p>
	<p>
		<l>Or movi, e con la tua parola ornata</l>
		<l>e con ci&#xf2; c&apos;ha mestieri al suo campare</l>
		<l>l&apos;aiuta, s&#xec; ch&apos;i&apos; ne sia consolata.</l>
	</p>
	<p>
		<l>I&apos; son Beatrice che ti faccio andare;</l>
		<l>vegno del loco ove tornar disio;</l>
		<l>amor mi mosse, che mi fa parlare.</l>
	</p>
	<p>
		<l>Quando sar&#xf2; dinanzi al segnor mio,</l>
		<l>di te mi loder&#xf2; sovente a lui&quot;.</l>
		<l>Tacette allora, e poi comincia&apos; io:</l>
	</p>
	<p>
		<l>&quot;O donna di virt&#xf9;, sola per cui</l>
		<l>l&apos;umana spezie eccede ogne contento</l>
		<l>di quel ciel c&apos;ha minor li cerchi sui,</l>
	</p>
	<p>
		<l>tanto m&apos;aggrada il tuo comandamento,</l>
		<l>che l&apos;ubidir, se gi&#xe0; fosse, m&apos;&#xe8; tardi;</l>
		<l>pi&#xf9; non t&apos;&#xe8; uo&apos; ch&apos;aprirmi il tuo talento.</l>
	</p>
	<p>
		<l>Ma dimmi la cagion che non ti guardi</l>
		<l>de lo scender qua giuso in questo centro</l>
		<l>de l&apos;ampio loco ove tornar tu ardi&quot;.</l>
	</p>
	<p>
		<l>&quot;Da che tu vuo&apos; saver cotanto a dentro,</l>
		<l>dirotti brievemente&quot;, mi rispuose,</l>
		<l>&quot;perch&apos;io non temo di venir qua entro.</l>
	</p>
	<p>
		<l>Temer si dee di sole quelle cose</l>
		<l>c&apos;hanno potenza di fare altrui male;</l>
		<l>de l&apos;altre no, ch&#xe9; non son paurose.</l>
	</p>
	<p>
		<l>I&apos; son fatta da Dio, sua merc&#xe9;, tale,</l>
		<l>che la vostra miseria non mi tange,</l>
		<l>n&#xe9; fiamma d&apos;esto incendio non m&apos;assale.</l>
	</p>
	<p>
		<l>Donna &#xe8; gentil nel ciel che si compiange</l>
		<l>di questo &apos;mpedimento ov&apos;io ti mando,</l>
		<l>s&#xec; che duro giudicio l&#xe0; s&#xf9; frange.</l>
	</p>
	<p>
		<l>Questa chiese Lucia in suo dimando</l>
		<l>e disse: - Or ha bisogno il tuo fedele</l>
		<l>di te, e io a te lo raccomando -.</l>
	</p>
	<p>
		<l>Lucia, nimica di ciascun crudele,</l>
		<l>si mosse, e venne al loco dov&apos;i&apos; era,</l>
		<l>che mi sedea con l&apos;antica Rachele.</l>
	</p>
	<p>
		<l>Disse: - Beatrice, loda di Dio vera,</l>
		<l>ch&#xe9; non soccorri quei che t&apos;am&#xf2; tanto,</l>
		<l>ch&apos;usc&#xec; per te de la volgare schiera?</l>
	</p>
	<p>
		<l>non odi tu la pieta del suo pianto?</l>
		<l>non vedi tu la morte che &apos;l combatte</l>
		<l>su la fiumana ove &apos;l mar non ha vanto? -</l>
	</p>
	<p>
		<l>Al mondo non fur mai persone ratte</l>
		<l>a far lor pro o a fuggir lor danno,</l>
		<l>com&apos;io, dopo cotai parole fatte,</l>
	</p>
	<p>
		<l>venni qua gi&#xf9; del mio beato scanno,</l>
		<l>fidandomi del tuo parlare onesto,</l>
		<l>ch&apos;onora te e quei ch&apos;udito l&apos;hanno&quot;.</l>
	</p>
	<p>
		<l>Poscia che m&apos;ebbe ragionato questo,</l>
		<l>li occhi lucenti lagrimando volse;</l>
		<l>per che mi fece del venir pi&#xf9; presto;</l>
	</p>
	<p>
		<l>e venni a te cos&#xec; com&apos;ella volse;</l>
		<l>d&apos;inanzi a quella fiera ti levai</l>
		<l>che del bel monte il corto andar ti tolse.</l>
	</p>
	<p>
		<l>Dunque: che &#xe8;? perch&#xe9;, perch&#xe9; restai?</l>
		<l>perch&#xe9; tanta vilt&#xe0; nel core allette?</l>
		<l>perch&#xe9; ardire e franchezza non hai?</l>
	</p>
	<p>
		<l>poscia che tai tre donne benedette</l>
		<l>curan di te ne la corte del cielo,</l>
		<l>e &apos;l mio parlar tanto ben ti promette?&#xbb;.</l>
	</p>
	<p>
		<l>Quali fioretti dal notturno gelo</l>
		<l>chinati e chiusi, poi che &apos;l sol li &apos;mbianca</l>
		<l>si drizzan tutti aperti in loro stelo,</l>
	</p>
	<p>
		<l>tal mi fec&apos;io di mia virtude stanca,</l>
		<l>e tanto buono ardire al cor mi corse,</l>
		<l>ch&apos;i&apos; cominciai come persona franca:</l>
	</p>
	<p>
		<l>&#xab;Oh pietosa colei che mi soccorse!</l>
		<l>e te cortese ch&apos;ubidisti tosto</l>
		<l>a le vere parole che ti porse!</l>
	</p>
	<p>
		<l>Tu m&apos;hai con disiderio il cor disposto</l>
		<l>s&#xec; al venir con le parole tue,</l>
		<l>ch&apos;i&apos; son tornato nel primo proposto.</l>
	</p>
	<p>
		<l>Or va, ch&apos;un sol volere &#xe8; d&apos;ambedue:</l>
		<l>tu duca, tu segnore, e tu maestro&#xbb;.</l>
		<l>Cos&#xec; li dissi; e poi che mosso fue,</l>
	</p>
	<p>
		<l>intrai per lo cammino alto e silvestro.</l>
	</p>
</page>
