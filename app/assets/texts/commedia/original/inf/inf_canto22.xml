<?xml version="1.0" encoding="UTF-8"?>
<page>
	<p>
		<l>Io vidi gi&#xe0; cavalier muover campo,</l>
		<l>e cominciare stormo e far lor mostra,</l>
		<l>e talvolta partir per loro scampo;</l>
	</p>
	<p>
		<l>corridor vidi per la terra vostra,</l>
		<l>o Aretini, e vidi gir gualdane,</l>
		<l>fedir torneamenti e correr giostra;</l>
	</p>
	<p>
		<l>quando con trombe, e quando con campane,</l>
		<l>con tamburi e con cenni di castella,</l>
		<l>e con cose nostrali e con istrane;</l>
	</p>
	<p>
		<l>n&#xe9; gi&#xe0; con s&#xec; diversa cennamella</l>
		<l>cavalier vidi muover n&#xe9; pedoni,</l>
		<l>n&#xe9; nave a segno di terra o di stella.</l>
	</p>
	<p>
		<l>Noi andavam con li diece demoni.</l>
		<l>Ahi fiera compagnia! ma ne la chiesa</l>
		<l>coi santi, e in taverna coi ghiottoni.</l>
	</p>
	<p>
		<l>Pur a la pegola era la mia &apos;ntesa,</l>
		<l>per veder de la bolgia ogne contegno</l>
		<l>e de la gente ch&apos;entro v&apos;era incesa.</l>
	</p>
	<p>
		<l>Come i dalfini, quando fanno segno</l>
		<l>a&apos; marinar con l&apos;arco de la schiena,</l>
		<l>che s&apos;argomentin di campar lor legno,</l>
	</p>
	<p>
		<l>talor cos&#xec;, ad alleggiar la pena,</l>
		<l>mostrav&apos;alcun de&apos; peccatori il dosso</l>
		<l>e nascondea in men che non balena.</l>
	</p>
	<p>
		<l>E come a l&apos;orlo de l&apos;acqua d&apos;un fosso</l>
		<l>stanno i ranocchi pur col muso fuori,</l>
		<l>s&#xec; che celano i piedi e l&apos;altro grosso,</l>
	</p>
	<p>
		<l>s&#xec; stavan d&apos;ogne parte i peccatori;</l>
		<l>ma come s&apos;appressava Barbariccia,</l>
		<l>cos&#xec; si ritra&#xe9;n sotto i bollori.</l>
	</p>
	<p>
		<l>I&apos; vidi, e anco il cor me n&apos;accapriccia,</l>
		<l>uno aspettar cos&#xec;, com&apos;elli &apos;ncontra</l>
		<l>ch&apos;una rana rimane e l&apos;altra spiccia;</l>
	</p>
	<p>
		<l>e Graffiacan, che li era pi&#xf9; di contra,</l>
		<l>li arruncigli&#xf2; le &apos;mpegolate chiome</l>
		<l>e trassel s&#xf9;, che mi parve una lontra.</l>
	</p>
	<p>
		<l>I&apos; sapea gi&#xe0; di tutti quanti &apos;l nome,</l>
		<l>s&#xec; li notai quando fuorono eletti,</l>
		<l>e poi ch&apos;e&apos; si chiamaro, attesi come.</l>
	</p>
	<p>
		<l>&#xab;O Rubicante, fa che tu li metti</l>
		<l>li unghioni a dosso, s&#xec; che tu lo scuoi!&#xbb;,</l>
		<l>gridavan tutti insieme i maladetti.</l>
	</p>
	<p>
		<l>E io: &#xab;Maestro mio, fa, se tu puoi,</l>
		<l>che tu sappi chi &#xe8; lo sciagurato</l>
		<l>venuto a man de li avversari suoi&#xbb;.</l>
	</p>
	<p>
		<l>Lo duca mio li s&apos;accost&#xf2; allato;</l>
		<l>domandollo ond&apos;ei fosse, e quei rispuose:</l>
		<l>&#xab;I&apos; fui del regno di Navarra nato.</l>
	</p>
	<p>
		<l>Mia madre a servo d&apos;un segnor mi puose,</l>
		<l>che m&apos;avea generato d&apos;un ribaldo,</l>
		<l>distruggitor di s&#xe9; e di sue cose.</l>
	</p>
	<p>
		<l>Poi fui famiglia del buon re Tebaldo:</l>
		<l>quivi mi misi a far baratteria;</l>
		<l>di ch&apos;io rendo ragione in questo caldo&#xbb;.</l>
	</p>
	<p>
		<l>E Ciriatto, a cui di bocca uscia</l>
		<l>d&apos;ogne parte una sanna come a porco,</l>
		<l>li f&#xe9; sentir come l&apos;una sdruscia.</l>
	</p>
	<p>
		<l>Tra male gatte era venuto &apos;l sorco;</l>
		<l>ma Barbariccia il chiuse con le braccia,</l>
		<l>e disse: &#xab;State in l&#xe0;, mentr&apos;io lo &apos;nforco&#xbb;.</l>
	</p>
	<p>
		<l>E al maestro mio volse la faccia:</l>
		<l>&#xab;Domanda&#xbb;, disse, &#xab;ancor, se pi&#xf9; disii</l>
		<l>saper da lui, prima ch&apos;altri &apos;l disfaccia&#xbb;.</l>
	</p>
	<p>
		<l>Lo duca dunque: &#xab;Or d&#xec; : de li altri rii</l>
		<l>conosci tu alcun che sia latino</l>
		<l>sotto la pece?&#xbb;. E quelli: &#xab;I&apos; mi partii,</l>
	</p>
	<p>
		<l>poco &#xe8;, da un che fu di l&#xe0; vicino.</l>
		<l>Cos&#xec; foss&apos;io ancor con lui coperto,</l>
		<l>ch&apos;i&apos; non temerei unghia n&#xe9; uncino!&#xbb;.</l>
	</p>
	<p>
		<l>E Libicocco &#xab;Troppo avem sofferto&#xbb;,</l>
		<l>disse; e preseli &apos;l braccio col runciglio,</l>
		<l>s&#xec; che, stracciando, ne port&#xf2; un lacerto.</l>
	</p>
	<p>
		<l>Draghignazzo anco i volle dar di piglio</l>
		<l>giuso a le gambe; onde &apos;l decurio loro</l>
		<l>si volse intorno intorno con mal piglio.</l>
	</p>
	<p>
		<l>Quand&apos;elli un poco rappaciati fuoro,</l>
		<l>a lui, ch&apos;ancor mirava sua ferita,</l>
		<l>domand&#xf2; &apos;l duca mio sanza dimoro:</l>
	</p>
	<p>
		<l>&#xab;Chi fu colui da cui mala partita</l>
		<l>di&apos; che facesti per venire a proda?&#xbb;.</l>
		<l>Ed ei rispuose: &#xab;Fu frate Gomita,</l>
	</p>
	<p>
		<l>quel di Gallura, vasel d&apos;ogne froda,</l>
		<l>ch&apos;ebbe i nemici di suo donno in mano,</l>
		<l>e f&#xe9; s&#xec; lor, che ciascun se ne loda.</l>
	</p>
	<p>
		<l>Danar si tolse, e lasciolli di piano,</l>
		<l>s&#xec; com&apos;e&apos; dice; e ne li altri offici anche</l>
		<l>barattier fu non picciol, ma sovrano.</l>
	</p>
	<p>
		<l>Usa con esso donno Michel Zanche</l>
		<l>di Logodoro; e a dir di Sardigna</l>
		<l>le lingue lor non si sentono stanche.</l>
	</p>
	<p>
		<l>Om&#xe8;, vedete l&apos;altro che digrigna:</l>
		<l>i&apos; direi anche, ma i&apos; temo ch&apos;ello</l>
		<l>non s&apos;apparecchi a grattarmi la tigna&#xbb;.</l>
	</p>
	<p>
		<l>E &apos;l gran proposto, v&#xf2;lto a Farfarello</l>
		<l>che stralunava li occhi per fedire,</l>
		<l>disse: &#xab;Fatti &apos;n cost&#xe0;, malvagio uccello!&#xbb;.</l>
	</p>
	<p>
		<l>&#xab;Se voi volete vedere o udire&#xbb;,</l>
		<l>ricominci&#xf2; lo spaurato appresso</l>
		<l>&#xab;Toschi o Lombardi, io ne far&#xf2; venire;</l>
	</p>
	<p>
		<l>ma stieno i Malebranche un poco in cesso,</l>
		<l>s&#xec; ch&apos;ei non teman de le lor vendette;</l>
		<l>e io, seggendo in questo loco stesso,</l>
	</p>
	<p>
		<l>per un ch&apos;io son, ne far&#xf2; venir sette</l>
		<l>quand&apos;io suffoler&#xf2;, com&apos;&#xe8; nostro uso</l>
		<l>di fare allor che fori alcun si mette&#xbb;.</l>
	</p>
	<p>
		<l>Cagnazzo a cotal motto lev&#xf2; &apos;l muso,</l>
		<l>crollando &apos;l capo, e disse: &#xab;Odi malizia</l>
		<l>ch&apos;elli ha pensata per gittarsi giuso!&#xbb;.</l>
	</p>
	<p>
		<l>Ond&apos;ei, ch&apos;avea lacciuoli a gran divizia,</l>
		<l>rispuose: &#xab;Malizioso son io troppo,</l>
		<l>quand&apos;io procuro a&apos; mia maggior trestizia&#xbb;.</l>
	</p>
	<p>
		<l>Alichin non si tenne e, di rintoppo</l>
		<l>a li altri, disse a lui: &#xab;Se tu ti cali,</l>
		<l>io non ti verr&#xf2; dietro di gualoppo,</l>
	</p>
	<p>
		<l>ma batter&#xf2; sovra la pece l&apos;ali.</l>
		<l>Lascisi &apos;l collo, e sia la ripa scudo,</l>
		<l>a veder se tu sol pi&#xf9; di noi vali&#xbb;.</l>
	</p>
	<p>
		<l>O tu che leggi, udirai nuovo ludo:</l>
		<l>ciascun da l&apos;altra costa li occhi volse;</l>
		<l>quel prima, ch&apos;a ci&#xf2; fare era pi&#xf9; crudo.</l>
	</p>
	<p>
		<l>Lo Navarrese ben suo tempo colse;</l>
		<l>ferm&#xf2; le piante a terra, e in un punto</l>
		<l>salt&#xf2; e dal proposto lor si sciolse.</l>
	</p>
	<p>
		<l>Di che ciascun di colpa fu compunto,</l>
		<l>ma quei pi&#xf9; che cagion fu del difetto;</l>
		<l>per&#xf2; si mosse e grid&#xf2;: &#xab;Tu se&apos; giunto!&#xbb;.</l>
	</p>
	<p>
		<l>Ma poco i valse: ch&#xe9; l&apos;ali al sospetto</l>
		<l>non potero avanzar: quelli and&#xf2; sotto,</l>
		<l>e quei drizz&#xf2; volando suso il petto:</l>
	</p>
	<p>
		<l>non altrimenti l&apos;anitra di botto,</l>
		<l>quando &apos;l falcon s&apos;appressa, gi&#xf9; s&apos;attuffa,</l>
		<l>ed ei ritorna s&#xf9; crucciato e rotto.</l>
	</p>
	<p>
		<l>Irato Calcabrina de la buffa,</l>
		<l>volando dietro li tenne, invaghito</l>
		<l>che quei campasse per aver la zuffa;</l>
	</p>
	<p>
		<l>e come &apos;l barattier fu disparito,</l>
		<l>cos&#xec; volse li artigli al suo compagno,</l>
		<l>e fu con lui sopra &apos;l fosso ghermito.</l>
	</p>
	<p>
		<l>Ma l&apos;altro fu bene sparvier grifagno</l>
		<l>ad artigliar ben lui, e amendue</l>
		<l>cadder nel mezzo del bogliente stagno.</l>
	</p>
	<p>
		<l>Lo caldo sghermitor s&#xf9;bito fue;</l>
		<l>ma per&#xf2; di levarsi era neente,</l>
		<l>s&#xec; avieno inviscate l&apos;ali sue.</l>
	</p>
	<p>
		<l>Barbariccia, con li altri suoi dolente,</l>
		<l>quattro ne f&#xe9; volar da l&apos;altra costa</l>
		<l>con tutt&apos;i raffi, e assai prestamente</l>
	</p>
	<p>
		<l>di qua, di l&#xe0; discesero a la posta;</l>
		<l>porser li uncini verso li &apos;mpaniati,</l>
		<l>ch&apos;eran gi&#xe0; cotti dentro da la crosta;</l>
	</p>
	<p>
		<l>e noi lasciammo lor cos&#xec; &apos;mpacciati.</l>
	</p>
</page>
