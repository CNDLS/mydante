<?xml version="1.0" encoding="UTF-8"?>
<page>
	<p>
		<l>Cos&#xec; discesi del cerchio primaio</l>
		<l>gi&#xf9; nel secondo, che men loco cinghia,</l>
		<l>e tanto pi&#xf9; dolor, che punge a guaio.</l>
	</p>
	<p>
		<l>Stavvi Min&#xf2;s orribilmente, e ringhia:</l>
		<l>essamina le colpe ne l&apos;intrata;</l>
		<l>giudica e manda secondo ch&apos;avvinghia.</l>
	</p>
	<p>
		<l>Dico che quando l&apos;anima mal nata</l>
		<l>li vien dinanzi, tutta si confessa;</l>
		<l>e quel conoscitor de le peccata</l>
	</p>
	<p>
		<l>vede qual loco d&apos;inferno &#xe8; da essa;</l>
		<l>cignesi con la coda tante volte</l>
		<l>quantunque gradi vuol che gi&#xf9; sia messa.</l>
	</p>
	<p>
		<l>Sempre dinanzi a lui ne stanno molte;</l>
		<l>vanno a vicenda ciascuna al giudizio;</l>
		<l>dicono e odono, e poi son gi&#xf9; volte.</l>
	</p>
	<p>
		<l>&#xab;O tu che vieni al doloroso ospizio&#xbb;,</l>
		<l>disse Min&#xf2;s a me quando mi vide,</l>
		<l>lasciando l&apos;atto di cotanto offizio,</l>
	</p>
	<p>
		<l>&#xab;guarda com&apos;entri e di cui tu ti fide;</l>
		<l>non t&apos;inganni l&apos;ampiezza de l&apos;intrare!&#xbb;.</l>
		<l>E &apos;l duca mio a lui: &#xab;Perch&#xe9; pur gride?</l>
	</p>
	<p>
		<l>Non impedir lo suo fatale andare:</l>
		<l>vuolsi cos&#xec; col&#xe0; dove si puote</l>
		<l>ci&#xf2; che si vuole, e pi&#xf9; non dimandare&#xbb;.</l>
	</p>
	<p>
		<l>Or incomincian le dolenti note</l>
		<l>a farmisi sentire; or son venuto</l>
		<l>l&#xe0; dove molto pianto mi percuote.</l>
	</p>
	<p>
		<l>Io venni in loco d&apos;ogne luce muto,</l>
		<l>che mugghia come fa mar per tempesta,</l>
		<l>se da contrari venti &#xe8; combattuto.</l>
	</p>
	<p>
		<l>La bufera infernal, che mai non resta,</l>
		<l>mena li spirti con la sua rapina;</l>
		<l>voltando e percotendo li molesta.</l>
	</p>
	<p>
		<l>Quando giungon davanti a la ruina,</l>
		<l>quivi le strida, il compianto, il lamento;</l>
		<l>bestemmian quivi la virt&#xf9; divina.</l>
	</p>
	<p>
		<l>Intesi ch&apos;a cos&#xec; fatto tormento</l>
		<l>enno dannati i peccator carnali,</l>
		<l>che la ragion sommettono al talento.</l>
	</p>
	<p>
		<l>E come li stornei ne portan l&apos;ali</l>
		<l>nel freddo tempo, a schiera larga e piena,</l>
		<l>cos&#xec; quel fiato li spiriti mali</l>
	</p>
	<p>
		<l>di qua, di l&#xe0;, di gi&#xf9;, di s&#xf9; li mena;</l>
		<l>nulla speranza li conforta mai,</l>
		<l>non che di posa, ma di minor pena.</l>
	</p>
	<p>
		<l>E come i gru van cantando lor lai,</l>
		<l>faccendo in aere di s&#xe9; lunga riga,</l>
		<l>cos&#xec; vid&apos;io venir, traendo guai,</l>
	</p>
	<p>
		<l>ombre portate da la detta briga;</l>
		<l>per ch&apos;i&apos; dissi: &#xab;Maestro, chi son quelle</l>
		<l>genti che l&apos;aura nera s&#xec; gastiga?&#xbb;.</l>
	</p>
	<p>
		<l>&#xab;La prima di color di cui novelle</l>
		<l>tu vuo&apos; saper&#xbb;, mi disse quelli allotta,</l>
		<l>&#xab;fu imperadrice di molte favelle.</l>
	</p>
	<p>
		<l>A vizio di lussuria fu s&#xec; rotta,</l>
		<l>che libito f&#xe9; licito in sua legge,</l>
		<l>per t&#xf2;rre il biasmo in che era condotta.</l>
	</p>
	<p>
		<l>Ell&apos;&#xe8; Semiram&#xec;s, di cui si legge</l>
		<l>che succedette a Nino e fu sua sposa:</l>
		<l>tenne la terra che &apos;l Soldan corregge.</l>
	</p>
	<p>
		<l>L&apos;altra &#xe8; colei che s&apos;ancise amorosa,</l>
		<l>e ruppe fede al cener di Sicheo;</l>
		<l>poi &#xe8; Cleopatr&#xe0;s lussuriosa.</l>
	</p>
	<p>
		<l>Elena vedi, per cui tanto reo</l>
		<l>tempo si volse, e vedi &apos;l grande Achille,</l>
		<l>che con amore al fine combatteo.</l>
	</p>
	<p>
		<l>Vedi Par&#xec;s, Tristano&#xbb;; e pi&#xf9; di mille</l>
		<l>ombre mostrommi e nominommi a dito,</l>
		<l>ch&apos;amor di nostra vita dipartille.</l>
	</p>
	<p>
		<l>Poscia ch&apos;io ebbi il mio dottore udito</l>
		<l>nomar le donne antiche e &apos; cavalieri,</l>
		<l>piet&#xe0; mi giunse, e fui quasi smarrito.</l>
	</p>
	<p>
		<l>I&apos; cominciai: &#xab;Poeta, volontieri</l>
		<l>parlerei a quei due che &apos;nsieme vanno,</l>
		<l>e paion s&#xec; al vento esser leggeri&#xbb;.</l>
	</p>
	<p>
		<l>Ed elli a me: &#xab;Vedrai quando saranno</l>
		<l>pi&#xf9; presso a noi; e tu allor li priega</l>
		<l>per quello amor che i mena, ed ei verranno&#xbb;.</l>
	</p>
	<p>
		<l>S&#xec; tosto come il vento a noi li piega,</l>
		<l>mossi la voce: &#xab;O anime affannate,</l>
		<l>venite a noi parlar, s&apos;altri nol niega!&#xbb;.</l>
	</p>
	<p>
		<l>Quali colombe dal disio chiamate</l>
		<l>con l&apos;ali alzate e ferme al dolce nido</l>
		<l>vegnon per l&apos;aere dal voler portate;</l>
	</p>
	<p>
		<l>cotali uscir de la schiera ov&apos;&#xe8; Dido,</l>
		<l>a noi venendo per l&apos;aere maligno,</l>
		<l>s&#xec; forte fu l&apos;affettuoso grido.</l>
	</p>
	<p>
		<l>&#xab;O animal grazioso e benigno</l>
		<l>che visitando vai per l&apos;aere perso</l>
		<l>noi che tignemmo il mondo di sanguigno,</l>
	</p>
	<p>
		<l>se fosse amico il re de l&apos;universo,</l>
		<l>noi pregheremmo lui de la tua pace,</l>
		<l>poi c&apos;hai piet&#xe0; del nostro mal perverso.</l>
	</p>
	<p>
		<l>Di quel che udire e che parlar vi piace,</l>
		<l>noi udiremo e parleremo a voi,</l>
		<l>mentre che &apos;l vento, come fa, ci tace.</l>
	</p>
	<p>
		<l>Siede la terra dove nata fui</l>
		<l>su la marina dove &apos;l Po discende</l>
		<l>per aver pace co&apos; seguaci sui.</l>
	</p>
	<p>
		<l>Amor, ch&apos;al cor gentil ratto s&apos;apprende</l>
		<l>prese costui de la bella persona</l>
		<l>che mi fu tolta; e &apos;l modo ancor m&apos;offende.</l>
	</p>
	<p>
		<l>Amor, ch&apos;a nullo amato amar perdona,</l>
		<l>mi prese del costui piacer s&#xec; forte,</l>
		<l>che, come vedi, ancor non m&apos;abbandona.</l>
	</p>
	<p>
		<l>Amor condusse noi ad una morte:</l>
		<l>Caina attende chi a vita ci spense&#xbb;.</l>
		<l>Queste parole da lor ci fuor porte.</l>
	</p>
	<p>
		<l>Quand&apos;io intesi quell&apos;anime offense,</l>
		<l>china&apos; il viso e tanto il tenni basso,</l>
		<l>fin che &apos;l poeta mi disse: &#xab;Che pense?&#xbb;.</l>
	</p>
	<p>
		<l>Quando rispuosi, cominciai: &#xab;Oh lasso,</l>
		<l>quanti dolci pensier, quanto disio</l>
		<l>men&#xf2; costoro al doloroso passo!&#xbb;.</l>
	</p>
	<p>
		<l>Poi mi rivolsi a loro e parla&apos; io,</l>
		<l>e cominciai: &#xab;Francesca, i tuoi mart&#xec;ri</l>
		<l>a lagrimar mi fanno tristo e pio.</l>
	</p>
	<p>
		<l>Ma dimmi: al tempo d&apos;i dolci sospiri,</l>
		<l>a che e come concedette Amore</l>
		<l>che conosceste i dubbiosi disiri?&#xbb;.</l>
	</p>
	<p>
		<l>quella a me: &#xab;Nessun maggior dolore</l>
		<l>che ricordarsi del tempo felice</l>
		<l>ne la miseria; e ci&#xf2; sa &apos;l tuo dottore.</l>
	</p>
	<p>
		<l>Ma s&apos;a conoscer la prima radice</l>
		<l>del nostro amor tu hai cotanto affetto,</l>
		<l>dir&#xf2; come colui che piange e dice.</l>
	</p>
	<p>
		<l>Noi leggiavamo un giorno per diletto</l>
		<l>di Lancialotto come amor lo strinse;</l>
		<l>soli eravamo e sanza alcun sospetto.</l>
	</p>
	<p>
		<l>Per pi&#xf9; fiate li occhi ci sospinse</l>
		<l>quella lettura, e scolorocci il viso;</l>
		<l>ma solo un punto fu quel che ci vinse.</l>
	</p>
	<p>
		<l>Quando leggemmo il disiato riso</l>
		<l>esser basciato da cotanto amante,</l>
		<l>questi, che mai da me non fia diviso,</l>
	</p>
	<p>
		<l>la bocca mi basci&#xf2; tutto tremante.</l>
		<l>Galeotto fu &apos;l libro e chi lo scrisse:</l>
		<l>quel giorno pi&#xf9; non vi leggemmo avante&#xbb;.</l>
	</p>
	<p>
		<l>Mentre che l&apos;uno spirto questo disse,</l>
		<l>l&apos;altro piangea; s&#xec; che di pietade</l>
		<l>io venni men cos&#xec; com&apos;io morisse.</l>
	</p>
	<p>
		<l>E caddi come corpo morto cade.</l>
	</p>
</page>
