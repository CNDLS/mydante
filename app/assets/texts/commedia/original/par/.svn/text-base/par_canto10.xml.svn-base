<?xml version="1.0" encoding="UTF-8"?>
<page>
	<p>
		<l>Guardando nel suo Figlio con l&apos;Amore</l>
		<l>che l&apos;uno e l&apos;altro etternalmente spira,</l>
		<l>lo primo e ineffabile Valore</l>
	</p>
	<p>
		<l>quanto per mente e per loco si gira</l>
		<l>con tant&apos;ordine f&#xe9;, ch&apos;esser non puote</l>
		<l>sanza gustar di lui chi ci&#xf2; rimira.</l>
	</p>
	<p>
		<l>Leva dunque, lettore, a l&apos;alte rote</l>
		<l>meco la vista, dritto a quella parte</l>
		<l>dove l&apos;un moto e l&apos;altro si percuote;</l>
	</p>
	<p>
		<l>e l&#xec; comincia a vagheggiar ne l&apos;arte</l>
		<l>di quel maestro che dentro a s&#xe9; l&apos;ama,</l>
		<l>tanto che mai da lei l&apos;occhio non parte.</l>
	</p>
	<p>
		<l>Vedi come da indi si dirama</l>
		<l>l&apos;oblico cerchio che i pianeti porta,</l>
		<l>per sodisfare al mondo che li chiama.</l>
	</p>
	<p>
		<l>Che se la strada lor non fosse torta,</l>
		<l>molta virt&#xf9; nel ciel sarebbe in vano,</l>
		<l>e quasi ogne potenza qua gi&#xf9; morta;</l>
	</p>
	<p>
		<l>e se dal dritto pi&#xf9; o men lontano</l>
		<l>fosse &apos;l partire, assai sarebbe manco</l>
		<l>e gi&#xf9; e s&#xf9; de l&apos;ordine mondano.</l>
	</p>
	<p>
		<l>Or ti riman, lettor, sovra &apos;l tuo banco,</l>
		<l>dietro pensando a ci&#xf2; che si preliba,</l>
		<l>s&apos;esser vuoi lieto assai prima che stanco.</l>
	</p>
	<p>
		<l>Messo t&apos;ho innanzi: omai per te ti ciba;</l>
		<l>ch&#xe9; a s&#xe9; torce tutta la mia cura</l>
		<l>quella materia ond&apos;io son fatto scriba.</l>
	</p>
	<p>
		<l>Lo ministro maggior de la natura,</l>
		<l>che del valor del ciel lo mondo imprenta</l>
		<l>e col suo lume il tempo ne misura,</l>
	</p>
	<p>
		<l>con quella parte che s&#xf9; si rammenta</l>
		<l>congiunto, si girava per le spire</l>
		<l>in che pi&#xf9; tosto ognora s&apos;appresenta;</l>
	</p>
	<p>
		<l>e io era con lui; ma del salire</l>
		<l>non m&apos;accors&apos;io, se non com&apos;uom s&apos;accorge,</l>
		<l>anzi &apos;l primo pensier, del suo venire.</l>
	</p>
	<p>
		<l>E&apos; Beatrice quella che s&#xec; scorge</l>
		<l>di bene in meglio, s&#xec; subitamente</l>
		<l>che l&apos;atto suo per tempo non si sporge.</l>
	</p>
	<p>
		<l>Quant&apos;esser convenia da s&#xe9; lucente</l>
		<l>quel ch&apos;era dentro al sol dov&apos;io entra&apos;mi,</l>
		<l>non per color, ma per lume parvente!</l>
	</p>
	<p>
		<l>Perch&apos;io lo &apos;ngegno e l&apos;arte e l&apos;uso chiami,</l>
		<l>s&#xec; nol direi che mai s&apos;imaginasse;</l>
		<l>ma creder puossi e di veder si brami.</l>
	</p>
	<p>
		<l>E se le fantasie nostre son basse</l>
		<l>a tanta altezza, non &#xe8; maraviglia;</l>
		<l>ch&#xe9; sopra &apos;l sol non fu occhio ch&apos;andasse.</l>
	</p>
	<p>
		<l>Tal era quivi la quarta famiglia</l>
		<l>de l&apos;alto Padre, che sempre la sazia,</l>
		<l>mostrando come spira e come figlia.</l>
	</p>
	<p>
		<l>E Beatrice cominci&#xf2;: &#xab;Ringrazia,</l>
		<l>ringrazia il Sol de li angeli, ch&apos;a questo</l>
		<l>sensibil t&apos;ha levato per sua grazia&#xbb;.</l>
	</p>
	<p>
		<l>Cor di mortal non fu mai s&#xec; digesto</l>
		<l>a divozione e a rendersi a Dio</l>
		<l>con tutto &apos;l suo gradir cotanto presto,</l>
	</p>
	<p>
		<l>come a quelle parole mi fec&apos;io;</l>
		<l>e s&#xec; tutto &apos;l mio amore in lui si mise,</l>
		<l>che Beatrice ecliss&#xf2; ne l&apos;oblio.</l>
	</p>
	<p>
		<l>Non le dispiacque; ma s&#xec; se ne rise,</l>
		<l>che lo splendor de li occhi suoi ridenti</l>
		<l>mia mente unita in pi&#xf9; cose divise.</l>
	</p>
	<p>
		<l>Io vidi pi&#xf9; folg&#xf3;r vivi e vincenti</l>
		<l>far di noi centro e di s&#xe9; far corona,</l>
		<l>pi&#xf9; dolci in voce che in vista lucenti:</l>
	</p>
	<p>
		<l>cos&#xec; cinger la figlia di Latona</l>
		<l>vedem talvolta, quando l&apos;aere &#xe8; pregno,</l>
		<l>s&#xec; che ritenga il fil che fa la zona.</l>
	</p>
	<p>
		<l>Ne la corte del cielo, ond&apos;io rivegno,</l>
		<l>si trovan molte gioie care e belle</l>
		<l>tanto che non si posson trar del regno;</l>
	</p>
	<p>
		<l>e &apos;l canto di quei lumi era di quelle;</l>
		<l>chi non s&apos;impenna s&#xec; che l&#xe0; s&#xf9; voli,</l>
		<l>dal muto aspetti quindi le novelle.</l>
	</p>
	<p>
		<l>Poi, s&#xec; cantando, quelli ardenti soli</l>
		<l>si fuor girati intorno a noi tre volte,</l>
		<l>come stelle vicine a&apos; fermi poli,</l>
	</p>
	<p>
		<l>donne mi parver, non da ballo sciolte,</l>
		<l>ma che s&apos;arrestin tacite, ascoltando</l>
		<l>fin che le nove note hanno ricolte.</l>
	</p>
	<p>
		<l>E dentro a l&apos;un senti&apos; cominciar: &#xab;Quando</l>
		<l>lo raggio de la grazia, onde s&apos;accende</l>
		<l>verace amore e che poi cresce amando,</l>
	</p>
	<p>
		<l>multiplicato in te tanto resplende,</l>
		<l>che ti conduce su per quella scala</l>
		<l>u&apos; sanza risalir nessun discende;</l>
	</p>
	<p>
		<l>qual ti negasse il vin de la sua fiala</l>
		<l>per la tua sete, in libert&#xe0; non fora</l>
		<l>se non com&apos;acqua ch&apos;al mar non si cala.</l>
	</p>
	<p>
		<l>Tu vuo&apos; saper di quai piante s&apos;infiora</l>
		<l>questa ghirlanda che &apos;ntorno vagheggia</l>
		<l>la bella donna ch&apos;al ciel t&apos;avvalora.</l>
	</p>
	<p>
		<l>Io fui de li agni de la santa greggia</l>
		<l>che Domenico mena per cammino</l>
		<l>u&apos; ben s&apos;impingua se non si vaneggia.</l>
	</p>
	<p>
		<l>Questi che m&apos;&#xe8; a destra pi&#xf9; vicino,</l>
		<l>frate e maestro fummi, ed esso Alberto</l>
		<l>&#xe8; di Cologna, e io Thomas d&apos;Aquino.</l>
	</p>
	<p>
		<l>Se s&#xec; di tutti li altri esser vuo&apos; certo,</l>
		<l>di retro al mio parlar ten vien col viso</l>
		<l>girando su per lo beato serto.</l>
	</p>
	<p>
		<l>Quell&apos;altro fiammeggiare esce del riso</l>
		<l>di Grazian, che l&apos;uno e l&apos;altro foro</l>
		<l>aiut&#xf2; s&#xec; che piace in paradiso.</l>
	</p>
	<p>
		<l>L&apos;altro ch&apos;appresso addorna il nostro coro,</l>
		<l>quel Pietro fu che con la poverella</l>
		<l>offerse a Santa Chiesa suo tesoro.</l>
	</p>
	<p>
		<l>La quinta luce, ch&apos;&#xe8; tra noi pi&#xf9; bella,</l>
		<l>spira di tal amor, che tutto &apos;l mondo</l>
		<l>l&#xe0; gi&#xf9; ne gola di saper novella:</l>
	</p>
	<p>
		<l>entro v&apos;&#xe8; l&apos;alta mente u&apos; s&#xec; profondo</l>
		<l>saver fu messo, che, se &apos;l vero &#xe8; vero</l>
		<l>a veder tanto non surse il secondo.</l>
	</p>
	<p>
		<l>Appresso vedi il lume di quel cero</l>
		<l>che gi&#xf9; in carne pi&#xf9; a dentro vide</l>
		<l>l&apos;angelica natura e &apos;l ministero.</l>
	</p>
	<p>
		<l>Ne l&apos;altra piccioletta luce ride</l>
		<l>quello avvocato de&apos; tempi cristiani</l>
		<l>del cui latino Augustin si provide.</l>
	</p>
	<p>
		<l>Or se tu l&apos;occhio de la mente trani</l>
		<l>di luce in luce dietro a le mie lode,</l>
		<l>gi&#xe0; de l&apos;ottava con sete rimani.</l>
	</p>
	<p>
		<l>Per vedere ogni ben dentro vi gode</l>
		<l>l&apos;anima santa che &apos;l mondo fallace</l>
		<l>fa manifesto a chi di lei ben ode.</l>
	</p>
	<p>
		<l>Lo corpo ond&apos;ella fu cacciata giace</l>
		<l>giuso in Cieldauro; ed essa da martiro</l>
		<l>e da essilio venne a questa pace.</l>
	</p>
	<p>
		<l>Vedi oltre fiammeggiar l&apos;ardente spiro</l>
		<l>d&apos;Isidoro, di Beda e di Riccardo,</l>
		<l>che a considerar fu pi&#xf9; che viro.</l>
	</p>
	<p>
		<l>Questi onde a me ritorna il tuo riguardo,</l>
		<l>&#xe8; &apos;l lume d&apos;uno spirto che &apos;n pensieri</l>
		<l>gravi a morir li parve venir tardo:</l>
	</p>
	<p>
		<l>essa &#xe8; la luce etterna di Sigieri,</l>
		<l>che, leggendo nel Vico de li Strami,</l>
		<l>silogizz&#xf2; invidiosi veri&#xbb;.</l>
	</p>
	<p>
		<l>Indi, come orologio che ne chiami</l>
		<l>ne l&apos;ora che la sposa di Dio surge</l>
		<l>a mattinar lo sposo perch&#xe9; l&apos;ami,</l>
	</p>
	<p>
		<l>che l&apos;una parte e l&apos;altra tira e urge,</l>
		<l>tin tin sonando con s&#xec; dolce nota,</l>
		<l>che &apos;l ben disposto spirto d&apos;amor turge;</l>
	</p>
	<p>
		<l>cos&#xec; vid&apos;io la gloriosa rota</l>
		<l>muoversi e render voce a voce in tempra</l>
		<l>e in dolcezza ch&apos;esser non p&#xf2; nota</l>
	</p>
	<p>
		<l>se non col&#xe0; dove gioir s&apos;insempra.</l>
	</p>
</page>
