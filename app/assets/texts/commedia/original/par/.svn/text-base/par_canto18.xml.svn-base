<?xml version="1.0" encoding="UTF-8"?>
<page>
	<p>
		<l>Gi&#xe0; si godeva solo del suo verbo</l>
		<l>quello specchio beato, e io gustava</l>
		<l>lo mio, temprando col dolce l&apos;acerbo;</l>
	</p>
	<p>
		<l>e quella donna ch&apos;a Dio mi menava</l>
		<l>disse: &#xab;Muta pensier; pensa ch&apos;i&apos; sono</l>
		<l>presso a colui ch&apos;ogne torto disgrava&#xbb;.</l>
	</p>
	<p>
		<l>Io mi rivolsi a l&apos;amoroso suono</l>
		<l>del mio conforto; e qual io allor vidi</l>
		<l>ne li occhi santi amor, qui l&apos;abbandono:</l>
	</p>
	<p>
		<l>non perch&apos;io pur del mio parlar diffidi,</l>
		<l>ma per la mente che non pu&#xf2; redire</l>
		<l>sovra s&#xe9; tanto, s&apos;altri non la guidi.</l>
	</p>
	<p>
		<l>Tanto poss&apos;io di quel punto ridire,</l>
		<l>che, rimirando lei, lo mio affetto</l>
		<l>libero fu da ogne altro disire,</l>
	</p>
	<p>
		<l>fin che &apos;l piacere etterno, che diretto</l>
		<l>raggiava in Beatrice, dal bel viso</l>
		<l>mi contentava col secondo aspetto.</l>
	</p>
	<p>
		<l>Vincendo me col lume d&apos;un sorriso,</l>
		<l>ella mi disse: &#xab;Volgiti e ascolta;</l>
		<l>ch&#xe9; non pur ne&apos; miei occhi &#xe8; paradiso&#xbb;.</l>
	</p>
	<p>
		<l>Come si vede qui alcuna volta</l>
		<l>l&apos;affetto ne la vista, s&apos;elli &#xe8; tanto,</l>
		<l>che da lui sia tutta l&apos;anima tolta,</l>
	</p>
	<p>
		<l>cos&#xec; nel fiammeggiar del folg&#xf3;r santo,</l>
		<l>a ch&apos;io mi volsi, conobbi la voglia</l>
		<l>in lui di ragionarmi ancora alquanto.</l>
	</p>
	<p>
		<l>El cominci&#xf2;: &#xab;In questa quinta soglia</l>
		<l>de l&apos;albero che vive de la cima</l>
		<l>e frutta sempre e mai non perde foglia,</l>
	</p>
	<p>
		<l>spiriti son beati, che gi&#xf9;, prima</l>
		<l>che venissero al ciel, fuor di gran voce,</l>
		<l>s&#xec; ch&apos;ogne musa ne sarebbe opima.</l>
	</p>
	<p>
		<l>Per&#xf2; mira ne&apos; corni de la croce:</l>
		<l>quello ch&apos;io nomer&#xf2;, l&#xec; far&#xe0; l&apos;atto</l>
		<l>che fa in nube il suo foco veloce&#xbb;.</l>
	</p>
	<p>
		<l>Io vidi per la croce un lume tratto</l>
		<l>dal nomar Iosu&#xe8;, com&apos;el si feo;</l>
		<l>n&#xe9; mi fu noto il dir prima che &apos;l fatto.</l>
	</p>
	<p>
		<l>E al nome de l&apos;alto Macabeo</l>
		<l>vidi moversi un altro roteando,</l>
		<l>e letizia era ferza del paleo.</l>
	</p>
	<p>
		<l>Cos&#xec; per Carlo Magno e per Orlando</l>
		<l>due ne segu&#xec; lo mio attento sguardo,</l>
		<l>com&apos;occhio segue suo falcon volando.</l>
	</p>
	<p>
		<l>Poscia trasse Guiglielmo e Rinoardo</l>
		<l>e &apos;l duca Gottifredi la mia vista</l>
		<l>per quella croce, e Ruberto Guiscardo.</l>
	</p>
	<p>
		<l>Indi, tra l&apos;altre luci mota e mista,</l>
		<l>mostrommi l&apos;alma che m&apos;avea parlato</l>
		<l>qual era tra i cantor del cielo artista.</l>
	</p>
	<p>
		<l>Io mi rivolsi dal mio destro lato</l>
		<l>per vedere in Beatrice il mio dovere,</l>
		<l>o per parlare o per atto, segnato;</l>
	</p>
	<p>
		<l>e vidi le sue luci tanto mere,</l>
		<l>tanto gioconde, che la sua sembianza</l>
		<l>vinceva li altri e l&apos;ultimo solere.</l>
	</p>
	<p>
		<l>E come, per sentir pi&#xf9; dilettanza</l>
		<l>bene operando, l&apos;uom di giorno in giorno</l>
		<l>s&apos;accorge che la sua virtute avanza,</l>
	</p>
	<p>
		<l>s&#xec; m&apos;accors&apos;io che &apos;l mio girare intorno</l>
		<l>col cielo insieme avea cresciuto l&apos;arco,</l>
		<l>veggendo quel miracol pi&#xf9; addorno.</l>
	</p>
	<p>
		<l>E qual &#xe8; &apos;l trasmutare in picciol varco</l>
		<l>di tempo in bianca donna, quando &apos;l volto</l>
		<l>suo si discarchi di vergogna il carco,</l>
	</p>
	<p>
		<l>tal fu ne li occhi miei, quando fui v&#xf2;lto,</l>
		<l>per lo candor de la temprata stella</l>
		<l>sesta, che dentro a s&#xe9; m&apos;avea ricolto.</l>
	</p>
	<p>
		<l>Io vidi in quella giovial facella</l>
		<l>lo sfavillar de l&apos;amor che l&#xec; era,</l>
		<l>segnare a li occhi miei nostra favella.</l>
	</p>
	<p>
		<l>E come augelli surti di rivera,</l>
		<l>quasi congratulando a lor pasture,</l>
		<l>fanno di s&#xe9; or tonda or altra schiera,</l>
	</p>
	<p>
		<l>s&#xec; dentro ai lumi sante creature</l>
		<l>volitando cantavano, e faciensi</l>
		<l>or D or I or L in sue figure.</l>
	</p>
	<p>
		<l>Prima, cantando, a sua nota moviensi;</l>
		<l>poi, diventando l&apos;un di questi segni,</l>
		<l>un poco s&apos;arrestavano e taciensi.</l>
	</p>
	<p>
		<l>O diva Pegasea che li &apos;ngegni</l>
		<l>fai gloriosi e rendili longevi,</l>
		<l>ed essi teco le cittadi e &apos; regni,</l>
	</p>
	<p>
		<l>illustrami di te, s&#xec; ch&apos;io rilevi</l>
		<l>le lor figure com&apos;io l&apos;ho concette:</l>
		<l>paia tua possa in questi versi brevi!</l>
	</p>
	<p>
		<l>Mostrarsi dunque in cinque volte sette</l>
		<l>vocali e consonanti; e io notai</l>
		<l>le parti s&#xec;, come mi parver dette.</l>
	</p>
	<p>
		<l>&apos;DILIGITE IUSTITIAM&apos;, primai</l>
		<l>fur verbo e nome di tutto &apos;l dipinto;</l>
		<l>&apos;QUI IUDICATIS TERRAM&apos;, fur sezzai.</l>
	</p>
	<p>
		<l>Poscia ne l&apos;emme del vocabol quinto</l>
		<l>rimasero ordinate; s&#xec; che Giove</l>
		<l>pareva argento l&#xec; d&apos;oro distinto.</l>
	</p>
	<p>
		<l>E vidi scendere altre luci dove</l>
		<l>era il colmo de l&apos;emme, e l&#xec; quetarsi</l>
		<l>cantando, credo, il ben ch&apos;a s&#xe9; le move.</l>
	</p>
	<p>
		<l>Poi, come nel percuoter d&apos;i ciocchi arsi</l>
		<l>surgono innumerabili faville,</l>
		<l>onde li stolti sogliono agurarsi,</l>
	</p>
	<p>
		<l>resurger parver quindi pi&#xf9; di mille</l>
		<l>luci e salir, qual assai e qual poco,</l>
		<l>s&#xec; come &apos;l sol che l&apos;accende sortille;</l>
	</p>
	<p>
		<l>e quietata ciascuna in suo loco,</l>
		<l>la testa e &apos;l collo d&apos;un&apos;aguglia vidi</l>
		<l>rappresentare a quel distinto foco.</l>
	</p>
	<p>
		<l>Quei che dipinge l&#xec;, non ha chi &apos;l guidi;</l>
		<l>ma esso guida, e da lui si rammenta</l>
		<l>quella virt&#xf9; ch&apos;&#xe8; forma per li nidi.</l>
	</p>
	<p>
		<l>L&apos;altra beatitudo, che contenta</l>
		<l>pareva prima d&apos;ingigliarsi a l&apos;emme,</l>
		<l>con poco moto seguit&#xf2; la &apos;mprenta.</l>
	</p>
	<p>
		<l>O dolce stella, quali e quante gemme</l>
		<l>mi dimostraro che nostra giustizia</l>
		<l>effetto sia del ciel che tu ingemme!</l>
	</p>
	<p>
		<l>Per ch&apos;io prego la mente in che s&apos;inizia</l>
		<l>tuo moto e tua virtute, che rimiri</l>
		<l>ond&apos;esce il fummo che &apos;l tuo raggio vizia;</l>
	</p>
	<p>
		<l>s&#xec; ch&apos;un&apos;altra fiata omai s&apos;adiri</l>
		<l>del comperare e vender dentro al templo</l>
		<l>che si mur&#xf2; di segni e di mart&#xec;ri.</l>
	</p>
	<p>
		<l>O milizia del ciel cu&apos; io contemplo,</l>
		<l>adora per color che sono in terra</l>
		<l>tutti sviati dietro al malo essemplo!</l>
	</p>
	<p>
		<l>Gi&#xe0; si solea con le spade far guerra;</l>
		<l>ma or si fa togliendo or qui or quivi</l>
		<l>lo pan che &apos;l pio Padre a nessun serra.</l>
	</p>
	<p>
		<l>Ma tu che sol per cancellare scrivi,</l>
		<l>pensa che Pietro e Paulo, che moriro</l>
		<l>per la vigna che guasti, ancor son vivi.</l>
	</p>
	<p>
		<l>Ben puoi tu dire: &#xab;I&apos; ho fermo &apos;l disiro</l>
		<l>s&#xec; a colui che volle viver solo</l>
		<l>e che per salti fu tratto al martiro,</l>
	</p>
	<p>
		<l>ch&apos;io non conosco il pescator n&#xe9; Polo&#xbb;.</l>
	</p>
</page>
