<?xml version="1.0" encoding="UTF-8"?>
<page>
	<p>
		<l>Come l&apos;augello, intra l&apos;amate fronde,</l>
		<l>posato al nido de&apos; suoi dolci nati</l>
		<l>la notte che le cose ci nasconde,</l>
	</p>
	<p>
		<l>che, per veder li aspetti disiati</l>
		<l>e per trovar lo cibo onde li pasca,</l>
		<l>in che gravi labor li sono aggrati,</l>
	</p>
	<p>
		<l>previene il tempo in su aperta frasca,</l>
		<l>e con ardente affetto il sole aspetta,</l>
		<l>fiso guardando pur che l&apos;alba nasca;</l>
	</p>
	<p>
		<l>cos&#xec; la donna mia stava eretta</l>
		<l>e attenta, rivolta inver&apos; la plaga</l>
		<l>sotto la quale il sol mostra men fretta:</l>
	</p>
	<p>
		<l>s&#xec; che, veggendola io sospesa e vaga,</l>
		<l>fecimi qual &#xe8; quei che disiando</l>
		<l>altro vorria, e sperando s&apos;appaga.</l>
	</p>
	<p>
		<l>Ma poco fu tra uno e altro quando,</l>
		<l>del mio attender, dico, e del vedere</l>
		<l>lo ciel venir pi&#xf9; e pi&#xf9; rischiarando;</l>
	</p>
	<p>
		<l>e Beatrice disse: &#xab;Ecco le schiere</l>
		<l>del triunfo di Cristo e tutto &apos;l frutto</l>
		<l>ricolto del girar di queste spere!&#xbb;.</l>
	</p>
	<p>
		<l>Pariemi che &apos;l suo viso ardesse tutto,</l>
		<l>e li occhi avea di letizia s&#xec; pieni,</l>
		<l>che passarmen convien sanza costrutto.</l>
	</p>
	<p>
		<l>Quale ne&apos; plenilunii sereni</l>
		<l>Trivia ride tra le ninfe etterne</l>
		<l>che dipingon lo ciel per tutti i seni,</l>
	</p>
	<p>
		<l>vid&apos;i&apos; sopra migliaia di lucerne</l>
		<l>un sol che tutte quante l&apos;accendea,</l>
		<l>come fa &apos;l nostro le viste superne;</l>
	</p>
	<p>
		<l>e per la viva luce trasparea</l>
		<l>la lucente sustanza tanto chiara</l>
		<l>nel viso mio, che non la sostenea.</l>
	</p>
	<p>
		<l>Oh Beatrice, dolce guida e cara!</l>
		<l>Ella mi disse: &#xab;Quel che ti sobranza</l>
		<l>&#xe8; virt&#xf9; da cui nulla si ripara.</l>
	</p>
	<p>
		<l>Quivi &#xe8; la sapienza e la possanza</l>
		<l>ch&apos;apr&#xec; le strade tra &apos;l cielo e la terra,</l>
		<l>onde fu gi&#xe0; s&#xec; lunga disianza&#xbb;.</l>
	</p>
	<p>
		<l>Come foco di nube si diserra</l>
		<l>per dilatarsi s&#xec; che non vi cape,</l>
		<l>e fuor di sua natura in gi&#xf9; s&apos;atterra,</l>
	</p>
	<p>
		<l>la mente mia cos&#xec;, tra quelle dape</l>
		<l>fatta pi&#xf9; grande, di s&#xe9; stessa usc&#xec;o,</l>
		<l>e che si fesse rimembrar non sape.</l>
	</p>
	<p>
		<l>&#xab;Apri li occhi e riguarda qual son io;</l>
		<l>tu hai vedute cose, che possente</l>
		<l>se&apos; fatto a sostener lo riso mio&#xbb;.</l>
	</p>
	<p>
		<l>Io era come quei che si risente</l>
		<l>di visione oblita e che s&apos;ingegna</l>
		<l>indarno di ridurlasi a la mente,</l>
	</p>
	<p>
		<l>quand&apos;io udi&apos; questa proferta, degna</l>
		<l>di tanto grato, che mai non si stingue</l>
		<l>del libro che &apos;l preterito rassegna.</l>
	</p>
	<p>
		<l>Se mo sonasser tutte quelle lingue</l>
		<l>che Polimnia con le suore fero</l>
		<l>del latte lor dolcissimo pi&#xf9; pingue,</l>
	</p>
	<p>
		<l>per aiutarmi, al millesmo del vero</l>
		<l>non si verria, cantando il santo riso</l>
		<l>e quanto il santo aspetto facea mero;</l>
	</p>
	<p>
		<l>e cos&#xec;, figurando il paradiso,</l>
		<l>convien saltar lo sacrato poema,</l>
		<l>come chi trova suo cammin riciso.</l>
	</p>
	<p>
		<l>Ma chi pensasse il ponderoso tema</l>
		<l>e l&apos;omero mortal che se ne carca,</l>
		<l>nol biasmerebbe se sott&apos;esso trema:</l>
	</p>
	<p>
		<l>non &#xe8; pareggio da picciola barca</l>
		<l>quel che fendendo va l&apos;ardita prora,</l>
		<l>n&#xe9; da nocchier ch&apos;a s&#xe9; medesmo parca.</l>
	</p>
	<p>
		<l>&#xab;Perch&#xe9; la faccia mia s&#xec; t&apos;innamora,</l>
		<l>che tu non ti rivolgi al bel giardino</l>
		<l>che sotto i raggi di Cristo s&apos;infiora?</l>
	</p>
	<p>
		<l>Quivi &#xe8; la rosa in che &apos;l verbo divino</l>
		<l>carne si fece; quivi son li gigli</l>
		<l>al cui odor si prese il buon cammino&#xbb;.</l>
	</p>
	<p>
		<l>Cos&#xec; Beatrice; e io, che a&apos; suoi consigli</l>
		<l>tutto era pronto, ancora mi rendei</l>
		<l>a la battaglia de&apos; debili cigli.</l>
	</p>
	<p>
		<l>Come a raggio di sol che puro mei</l>
		<l>per fratta nube, gi&#xe0; prato di fiori</l>
		<l>vider, coverti d&apos;ombra, li occhi miei;</l>
	</p>
	<p>
		<l>vid&apos;io cos&#xec; pi&#xf9; turbe di splendori,</l>
		<l>folgorate di s&#xf9; da raggi ardenti,</l>
		<l>sanza veder principio di folg&#xf3;ri.</l>
	</p>
	<p>
		<l>O benigna vert&#xf9; che s&#xec; li &apos;mprenti,</l>
		<l>s&#xf9; t&apos;essaltasti, per largirmi loco</l>
		<l>a li occhi l&#xec; che non t&apos;eran possenti.</l>
	</p>
	<p>
		<l>Il nome del bel fior ch&apos;io sempre invoco</l>
		<l>e mane e sera, tutto mi ristrinse</l>
		<l>l&apos;animo ad avvisar lo maggior foco;</l>
	</p>
	<p>
		<l>e come ambo le luci mi dipinse</l>
		<l>il quale e il quanto de la viva stella</l>
		<l>che l&#xe0; s&#xf9; vince come qua gi&#xf9; vinse,</l>
	</p>
	<p>
		<l>per entro il cielo scese una facella,</l>
		<l>formata in cerchio a guisa di corona,</l>
		<l>e cinsela e girossi intorno ad ella.</l>
	</p>
	<p>
		<l>Qualunque melodia pi&#xf9; dolce suona</l>
		<l>qua gi&#xf9; e pi&#xf9; a s&#xe9; l&apos;anima tira,</l>
		<l>parrebbe nube che squarciata tona,</l>
	</p>
	<p>
		<l>comparata al sonar di quella lira</l>
		<l>onde si coronava il bel zaffiro</l>
		<l>del quale il ciel pi&#xf9; chiaro s&apos;inzaffira.</l>
	</p>
	<p>
		<l>&#xab;Io sono amore angelico, che giro</l>
		<l>l&apos;alta letizia che spira del ventre</l>
		<l>che fu albergo del nostro disiro;</l>
	</p>
	<p>
		<l>e girerommi, donna del ciel, mentre</l>
		<l>che seguirai tuo figlio, e farai dia</l>
		<l>pi&#xf9; la spera suprema perch&#xe9; l&#xec; entre&#xbb;.</l>
	</p>
	<p>
		<l>Cos&#xec; la circulata melodia</l>
		<l>si sigillava, e tutti li altri lumi</l>
		<l>facean sonare il nome di Maria.</l>
	</p>
	<p>
		<l>Lo real manto di tutti i volumi</l>
		<l>del mondo, che pi&#xf9; ferve e pi&#xf9; s&apos;avviva</l>
		<l>ne l&apos;alito di Dio e nei costumi,</l>
	</p>
	<p>
		<l>avea sopra di noi l&apos;interna riva</l>
		<l>tanto distante, che la sua parvenza,</l>
		<l>l&#xe0; dov&apos;io era, ancor non appariva:</l>
	</p>
	<p>
		<l>per&#xf2; non ebber li occhi miei potenza</l>
		<l>di seguitar la coronata fiamma</l>
		<l>che si lev&#xf2; appresso sua semenza.</l>
	</p>
	<p>
		<l>E come fantolin che &apos;nver&apos; la mamma</l>
		<l>tende le braccia, poi che &apos;l latte prese,</l>
		<l>per l&apos;animo che &apos;nfin di fuor s&apos;infiamma;</l>
	</p>
	<p>
		<l>ciascun di quei candori in s&#xf9; si stese</l>
		<l>con la sua cima, s&#xec; che l&apos;alto affetto</l>
		<l>ch&apos;elli avieno a Maria mi fu palese.</l>
	</p>
	<p>
		<l>Indi rimaser l&#xec; nel mio cospetto,</l>
		<l>&apos;Regina celi&apos; cantando s&#xec; dolce,</l>
		<l>che mai da me non si part&#xec; &apos;l diletto.</l>
	</p>
	<p>
		<l>Oh quanta &#xe8; l&apos;ubert&#xe0; che si soffolce</l>
		<l>in quelle arche ricchissime che fuoro</l>
		<l>a seminar qua gi&#xf9; buone bobolce!</l>
	</p>
	<p>
		<l>Quivi si vive e gode del tesoro</l>
		<l>che s&apos;acquist&#xf2; piangendo ne lo essilio</l>
		<l>di Babill&#xf2;n, ove si lasci&#xf2; l&apos;oro.</l>
	</p>
	<p>
		<l>Quivi triunfa, sotto l&apos;alto Filio</l>
		<l>di Dio e di Maria, di sua vittoria,</l>
		<l>e con l&apos;antico e col novo concilio,</l>
	</p>
	<p>
		<l>colui che tien le chiavi di tal gloria.</l>
	</p>
</page>
