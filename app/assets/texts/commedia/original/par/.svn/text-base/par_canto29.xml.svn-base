<?xml version="1.0" encoding="UTF-8"?>
<page>
	<p>
		<l>Quando ambedue li figli di Latona,</l>
		<l>coperti del Montone e de la Libra,</l>
		<l>fanno de l&apos;orizzonte insieme zona,</l>
	</p>
	<p>
		<l>quant&apos;&#xe8; dal punto che &apos;l cen&#xec;t inlibra</l>
		<l>infin che l&apos;uno e l&apos;altro da quel cinto,</l>
		<l>cambiando l&apos;emisperio, si dilibra,</l>
	</p>
	<p>
		<l>tanto, col volto di riso dipinto,</l>
		<l>si tacque Beatrice, riguardando</l>
		<l>fiso nel punto che m&apos;avea vinto.</l>
	</p>
	<p>
		<l>Poi cominci&#xf2;: &#xab;Io dico, e non dimando,</l>
		<l>quel che tu vuoli udir, perch&apos;io l&apos;ho visto</l>
		<l>l&#xe0; &apos;ve s&apos;appunta ogne ubi e ogne quando.</l>
	</p>
	<p>
		<l>Non per aver a s&#xe9; di bene acquisto,</l>
		<l>ch&apos;esser non pu&#xf2;, ma perch&#xe9; suo splendore</l>
		<l>potesse, risplendendo, dir &quot;Subsisto&quot;,</l>
	</p>
	<p>
		<l>in sua etternit&#xe0; di tempo fore,</l>
		<l>fuor d&apos;ogne altro comprender, come i piacque,</l>
		<l>s&apos;aperse in nuovi amor l&apos;etterno amore.</l>
	</p>
	<p>
		<l>N&#xe9; prima quasi torpente si giacque;</l>
		<l>ch&#xe9; n&#xe9; prima n&#xe9; poscia procedette</l>
		<l>lo discorrer di Dio sovra quest&apos;acque.</l>
	</p>
	<p>
		<l>Forma e materia, congiunte e purette,</l>
		<l>usciro ad esser che non avia fallo,</l>
		<l>come d&apos;arco tricordo tre saette.</l>
	</p>
	<p>
		<l>E come in vetro, in ambra o in cristallo</l>
		<l>raggio resplende s&#xec;, che dal venire</l>
		<l>a l&apos;esser tutto non &#xe8; intervallo,</l>
	</p>
	<p>
		<l>cos&#xec; &apos;l triforme effetto del suo sire</l>
		<l>ne l&apos;esser suo raggi&#xf2; insieme tutto</l>
		<l>sanza distinzione in essordire.</l>
	</p>
	<p>
		<l>Concreato fu ordine e costrutto</l>
		<l>a le sustanze; e quelle furon cima</l>
		<l>nel mondo in che puro atto fu produtto;</l>
	</p>
	<p>
		<l>pura potenza tenne la parte ima;</l>
		<l>nel mezzo strinse potenza con atto</l>
		<l>tal vime, che gi&#xe0; mai non si divima.</l>
	</p>
	<p>
		<l>Ieronimo vi scrisse lungo tratto</l>
		<l>di secoli de li angeli creati</l>
		<l>anzi che l&apos;altro mondo fosse fatto;</l>
	</p>
	<p>
		<l>ma questo vero &#xe8; scritto in molti lati</l>
		<l>da li scrittor de lo Spirito Santo,</l>
		<l>e tu te n&apos;avvedrai se bene agguati;</l>
	</p>
	<p>
		<l>e anche la ragione il vede alquanto,</l>
		<l>che non concederebbe che &apos; motori</l>
		<l>sanza sua perfezion fosser cotanto.</l>
	</p>
	<p>
		<l>Or sai tu dove e quando questi amori</l>
		<l>furon creati e come: s&#xec; che spenti</l>
		<l>nel tuo disio gi&#xe0; son tre ardori.</l>
	</p>
	<p>
		<l>N&#xe9; giugneriesi, numerando, al venti</l>
		<l>s&#xec; tosto, come de li angeli parte</l>
		<l>turb&#xf2; il suggetto d&apos;i vostri alementi.</l>
	</p>
	<p>
		<l>L&apos;altra rimase, e cominci&#xf2; quest&apos;arte</l>
		<l>che tu discerni, con tanto diletto,</l>
		<l>che mai da circuir non si diparte.</l>
	</p>
	<p>
		<l>Principio del cader fu il maladetto</l>
		<l>superbir di colui che tu vedesti</l>
		<l>da tutti i pesi del mondo costretto.</l>
	</p>
	<p>
		<l>Quelli che vedi qui furon modesti</l>
		<l>a riconoscer s&#xe9; da la bontate</l>
		<l>che li avea fatti a tanto intender presti:</l>
	</p>
	<p>
		<l>per che le viste lor furo essaltate</l>
		<l>con grazia illuminante e con lor merto,</l>
		<l>si c&apos;hanno ferma e piena volontate;</l>
	</p>
	<p>
		<l>e non voglio che dubbi, ma sia certo,</l>
		<l>che ricever la grazia &#xe8; meritorio</l>
		<l>secondo che l&apos;affetto l&apos;&#xe8; aperto.</l>
	</p>
	<p>
		<l>Omai dintorno a questo consistorio</l>
		<l>puoi contemplare assai, se le parole</l>
		<l>mie son ricolte, sanz&apos;altro aiutorio.</l>
	</p>
	<p>
		<l>Ma perch&#xe9; &apos;n terra per le vostre scole</l>
		<l>si legge che l&apos;angelica natura</l>
		<l>&#xe8; tal, che &apos;ntende e si ricorda e vole,</l>
	</p>
	<p>
		<l>ancor dir&#xf2;, perch&#xe9; tu veggi pura</l>
		<l>la verit&#xe0; che l&#xe0; gi&#xf9; si confonde,</l>
		<l>equivocando in s&#xec; fatta lettura.</l>
	</p>
	<p>
		<l>Queste sustanze, poi che fur gioconde</l>
		<l>de la faccia di Dio, non volser viso</l>
		<l>da essa, da cui nulla si nasconde:</l>
	</p>
	<p>
		<l>per&#xf2; non hanno vedere interciso</l>
		<l>da novo obietto, e per&#xf2; non bisogna</l>
		<l>rememorar per concetto diviso;</l>
	</p>
	<p>
		<l>s&#xec; che l&#xe0; gi&#xf9;, non dormendo, si sogna,</l>
		<l>credendo e non credendo dicer vero;</l>
		<l>ma ne l&apos;uno &#xe8; pi&#xf9; colpa e pi&#xf9; vergogna.</l>
	</p>
	<p>
		<l>Voi non andate gi&#xf9; per un sentiero</l>
		<l>filosofando: tanto vi trasporta</l>
		<l>l&apos;amor de l&apos;apparenza e &apos;l suo pensiero!</l>
	</p>
	<p>
		<l>E ancor questo qua s&#xf9; si comporta</l>
		<l>con men disdegno che quando &#xe8; posposta</l>
		<l>la divina Scrittura o quando &#xe8; torta.</l>
	</p>
	<p>
		<l>Non vi si pensa quanto sangue costa</l>
		<l>seminarla nel mondo e quanto piace</l>
		<l>chi umilmente con essa s&apos;accosta.</l>
	</p>
	<p>
		<l>Per apparer ciascun s&apos;ingegna e face</l>
		<l>sue invenzioni; e quelle son trascorse</l>
		<l>da&apos; predicanti e &apos;l Vangelio si tace.</l>
	</p>
	<p>
		<l>Un dice che la luna si ritorse</l>
		<l>ne la passion di Cristo e s&apos;interpuose,</l>
		<l>per che &apos;l lume del sol gi&#xf9; non si porse;</l>
	</p>
	<p>
		<l>e mente, ch&#xe9; la luce si nascose</l>
		<l>da s&#xe9;: per&#xf2; a li Spani e a l&apos;Indi</l>
		<l>come a&apos; Giudei tale eclissi rispuose.</l>
	</p>
	<p>
		<l>Non ha Fiorenza tanti Lapi e Bindi</l>
		<l>quante s&#xec; fatte favole per anno</l>
		<l>in pergamo si gridan quinci e quindi;</l>
	</p>
	<p>
		<l>s&#xec; che le pecorelle, che non sanno,</l>
		<l>tornan del pasco pasciute di vento,</l>
		<l>e non le scusa non veder lo danno.</l>
	</p>
	<p>
		<l>Non disse Cristo al suo primo convento:</l>
		<l>&apos;Andate, e predicate al mondo ciance&apos;;</l>
		<l>ma diede lor verace fondamento;</l>
	</p>
	<p>
		<l>e quel tanto son&#xf2; ne le sue guance,</l>
		<l>s&#xec; ch&apos;a pugnar per accender la fede</l>
		<l>de l&apos;Evangelio fero scudo e lance.</l>
	</p>
	<p>
		<l>Ora si va con motti e con iscede</l>
		<l>a predicare, e pur che ben si rida,</l>
		<l>gonfia il cappuccio e pi&#xf9; non si richiede.</l>
	</p>
	<p>
		<l>Ma tale uccel nel becchetto s&apos;annida,</l>
		<l>che se &apos;l vulgo il vedesse, vederebbe</l>
		<l>la perdonanza di ch&apos;el si confida;</l>
	</p>
	<p>
		<l>per cui tanta stoltezza in terra crebbe,</l>
		<l>che, sanza prova d&apos;alcun testimonio,</l>
		<l>ad ogne promession si correrebbe.</l>
	</p>
	<p>
		<l>Di questo ingrassa il porco sant&apos;Antonio,</l>
		<l>e altri assai che sono ancor pi&#xf9; porci,</l>
		<l>pagando di moneta sanza conio.</l>
	</p>
	<p>
		<l>Ma perch&#xe9; siam digressi assai, ritorci</l>
		<l>li occhi oramai verso la dritta strada,</l>
		<l>s&#xec; che la via col tempo si raccorci.</l>
	</p>
	<p>
		<l>Questa natura s&#xec; oltre s&apos;ingrada</l>
		<l>in numero, che mai non fu loquela</l>
		<l>n&#xe9; concetto mortal che tanto vada;</l>
	</p>
	<p>
		<l>e se tu guardi quel che si revela</l>
		<l>per Daniel, vedrai che &apos;n sue migliaia</l>
		<l>determinato numero si cela.</l>
	</p>
	<p>
		<l>La prima luce, che tutta la raia,</l>
		<l>per tanti modi in essa si recepe,</l>
		<l>quanti son li splendori a chi s&apos;appaia.</l>
	</p>
	<p>
		<l>Onde, per&#xf2; che a l&apos;atto che concepe</l>
		<l>segue l&apos;affetto, d&apos;amar la dolcezza</l>
		<l>diversamente in essa ferve e tepe.</l>
	</p>
	<p>
		<l>Vedi l&apos;eccelso omai e la larghezza</l>
		<l>de l&apos;etterno valor, poscia che tanti</l>
		<l>speculi fatti s&apos;ha in che si spezza,</l>
	</p>
	<p>
		<l>uno manendo in s&#xe9; come davanti&#xbb;.</l>
	</p>
</page>
