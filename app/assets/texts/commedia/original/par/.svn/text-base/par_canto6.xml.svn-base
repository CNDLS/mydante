<?xml version="1.0" encoding="UTF-8"?>
<page>
	<p>
		<l>&#xab;Poscia che Costantin l&apos;aquila volse</l>
		<l>contr&apos;al corso del ciel, ch&apos;ella seguio</l>
		<l>dietro a l&apos;antico che Lavina tolse,</l>
	</p>
	<p>
		<l>cento e cent&apos;anni e pi&#xf9; l&apos;uccel di Dio</l>
		<l>ne lo stremo d&apos;Europa si ritenne,</l>
		<l>vicino a&apos; monti de&apos; quai prima usc&#xec;o;</l>
	</p>
	<p>
		<l>e sotto l&apos;ombra de le sacre penne</l>
		<l>govern&#xf2; &apos;l mondo l&#xec; di mano in mano,</l>
		<l>e, s&#xec; cangiando, in su la mia pervenne.</l>
	</p>
	<p>
		<l>Cesare fui e son Iustiniano,</l>
		<l>che, per voler del primo amor ch&apos;i&apos; sento,</l>
		<l>d&apos;entro le leggi trassi il troppo e &apos;l vano.</l>
	</p>
	<p>
		<l>E prima ch&apos;io a l&apos;ovra fossi attento,</l>
		<l>una natura in Cristo esser, non pi&#xf9;e,</l>
		<l>credea, e di tal fede era contento;</l>
	</p>
	<p>
		<l>ma &apos;l benedetto Agapito, che fue</l>
		<l>sommo pastore, a la fede sincera</l>
		<l>mi dirizz&#xf2; con le parole sue.</l>
	</p>
	<p>
		<l>Io li credetti; e ci&#xf2; che &apos;n sua fede era,</l>
		<l>vegg&apos;io or chiaro s&#xec;, come tu vedi</l>
		<l>ogni contradizione e falsa e vera.</l>
	</p>
	<p>
		<l>Tosto che con la Chiesa mossi i piedi,</l>
		<l>a Dio per grazia piacque di spirarmi</l>
		<l>l&apos;alto lavoro, e tutto &apos;n lui mi diedi;</l>
	</p>
	<p>
		<l>e al mio Belisar commendai l&apos;armi,</l>
		<l>cui la destra del ciel fu s&#xec; congiunta,</l>
		<l>che segno fu ch&apos;i&apos; dovessi posarmi.</l>
	</p>
	<p>
		<l>Or qui a la question prima s&apos;appunta</l>
		<l>la mia risposta; ma sua condizione</l>
		<l>mi stringe a seguitare alcuna giunta,</l>
	</p>
	<p>
		<l>perch&#xe9; tu veggi con quanta ragione</l>
		<l>si move contr&apos;al sacrosanto segno</l>
		<l>e chi &apos;l s&apos;appropria e chi a lui s&apos;oppone.</l>
	</p>
	<p>
		<l>Vedi quanta virt&#xf9; l&apos;ha fatto degno</l>
		<l>di reverenza; e cominci&#xf2; da l&apos;ora</l>
		<l>che Pallante mor&#xec; per darli regno.</l>
	</p>
	<p>
		<l>Tu sai ch&apos;el fece in Alba sua dimora</l>
		<l>per trecento anni e oltre, infino al fine</l>
		<l>che i tre a&apos; tre pugnar per lui ancora.</l>
	</p>
	<p>
		<l>E sai ch&apos;el f&#xe9; dal mal de le Sabine</l>
		<l>al dolor di Lucrezia in sette regi,</l>
		<l>vincendo intorno le genti vicine.</l>
	</p>
	<p>
		<l>Sai quel ch&apos;el f&#xe9; portato da li egregi</l>
		<l>Romani incontro a Brenno, incontro a Pirro,</l>
		<l>incontro a li altri principi e collegi;</l>
	</p>
	<p>
		<l>onde Torquato e Quinzio, che dal cirro</l>
		<l>negletto fu nomato, i Deci e &apos; Fabi</l>
		<l>ebber la fama che volontier mirro.</l>
	</p>
	<p>
		<l>Esso atterr&#xf2; l&apos;orgoglio de li Ar&#xe0;bi</l>
		<l>che di retro ad Annibale passaro</l>
		<l>l&apos;alpestre rocce, Po, di che tu labi.</l>
	</p>
	<p>
		<l>Sott&apos;esso giovanetti triunfaro</l>
		<l>Scipione e Pompeo; e a quel colle</l>
		<l>sotto &apos;l qual tu nascesti parve amaro.</l>
	</p>
	<p>
		<l>Poi, presso al tempo che tutto &apos;l ciel volle</l>
		<l>redur lo mondo a suo modo sereno,</l>
		<l>Cesare per voler di Roma il tolle.</l>
	</p>
	<p>
		<l>E quel che f&#xe9; da Varo infino a Reno,</l>
		<l>Isara vide ed Era e vide Senna</l>
		<l>e ogne valle onde Rodano &#xe8; pieno.</l>
	</p>
	<p>
		<l>Quel che f&#xe9; poi ch&apos;elli usc&#xec; di Ravenna</l>
		<l>e salt&#xf2; Rubicon, fu di tal volo,</l>
		<l>che nol seguiteria lingua n&#xe9; penna.</l>
	</p>
	<p>
		<l>Inver&apos; la Spagna rivolse lo stuolo,</l>
		<l>poi ver&apos; Durazzo, e Farsalia percosse</l>
		<l>s&#xec; ch&apos;al Nil caldo si sent&#xec; del duolo.</l>
	</p>
	<p>
		<l>Antandro e Simeonta, onde si mosse,</l>
		<l>rivide e l&#xe0; dov&apos;Ettore si cuba;</l>
		<l>e mal per Tolomeo poscia si scosse.</l>
	</p>
	<p>
		<l>Da indi scese folgorando a Iuba;</l>
		<l>onde si volse nel vostro occidente,</l>
		<l>ove sentia la pompeana tuba.</l>
	</p>
	<p>
		<l>Di quel che f&#xe9; col baiulo seguente,</l>
		<l>Bruto con Cassio ne l&apos;inferno latra,</l>
		<l>e Modena e Perugia fu dolente.</l>
	</p>
	<p>
		<l>Piangene ancor la trista Cleopatra,</l>
		<l>che, fuggendoli innanzi, dal colubro</l>
		<l>la morte prese subitana e atra.</l>
	</p>
	<p>
		<l>Con costui corse infino al lito rubro;</l>
		<l>con costui puose il mondo in tanta pace,</l>
		<l>che fu serrato a Giano il suo delubro.</l>
	</p>
	<p>
		<l>Ma ci&#xf2; che &apos;l segno che parlar mi face</l>
		<l>fatto avea prima e poi era fatturo</l>
		<l>per lo regno mortal ch&apos;a lui soggiace,</l>
	</p>
	<p>
		<l>diventa in apparenza poco e scuro,</l>
		<l>se in mano al terzo Cesare si mira</l>
		<l>con occhio chiaro e con affetto puro;</l>
	</p>
	<p>
		<l>ch&#xe9; la viva giustizia che mi spira,</l>
		<l>li concedette, in mano a quel ch&apos;i&apos; dico,</l>
		<l>gloria di far vendetta a la sua ira.</l>
	</p>
	<p>
		<l>Or qui t&apos;ammira in ci&#xf2; ch&apos;io ti repl&#xec;co:</l>
		<l>poscia con Tito a far vendetta corse</l>
		<l>de la vendetta del peccato antico.</l>
	</p>
	<p>
		<l>E quando il dente longobardo morse</l>
		<l>la Santa Chiesa, sotto le sue ali</l>
		<l>Carlo Magno, vincendo, la soccorse.</l>
	</p>
	<p>
		<l>Omai puoi giudicar di quei cotali</l>
		<l>ch&apos;io accusai di sopra e di lor falli,</l>
		<l>che son cagion di tutti vostri mali.</l>
	</p>
	<p>
		<l>L&apos;uno al pubblico segno i gigli gialli</l>
		<l>oppone, e l&apos;altro appropria quello a parte,</l>
		<l>s&#xec; ch&apos;&#xe8; forte a veder chi pi&#xf9; si falli.</l>
	</p>
	<p>
		<l>Faccian li Ghibellin, faccian lor arte</l>
		<l>sott&apos;altro segno; ch&#xe9; mal segue quello</l>
		<l>sempre chi la giustizia e lui diparte;</l>
	</p>
	<p>
		<l>e non l&apos;abbatta esto Carlo novello</l>
		<l>coi Guelfi suoi, ma tema de li artigli</l>
		<l>ch&apos;a pi&#xf9; alto leon trasser lo vello.</l>
	</p>
	<p>
		<l>Molte fiate gi&#xe0; pianser li figli</l>
		<l>per la colpa del padre, e non si creda</l>
		<l>che Dio trasmuti l&apos;arme per suoi gigli!</l>
	</p>
	<p>
		<l>Questa picciola stella si correda</l>
		<l>di buoni spirti che son stati attivi</l>
		<l>perch&#xe9; onore e fama li succeda:</l>
	</p>
	<p>
		<l>e quando li disiri poggian quivi,</l>
		<l>s&#xec; disviando, pur convien che i raggi</l>
		<l>del vero amore in s&#xf9; poggin men vivi.</l>
	</p>
	<p>
		<l>Ma nel commensurar d&apos;i nostri gaggi</l>
		<l>col merto &#xe8; parte di nostra letizia,</l>
		<l>perch&#xe9; non li vedem minor n&#xe9; maggi.</l>
	</p>
	<p>
		<l>Quindi addolcisce la viva giustizia</l>
		<l>in noi l&apos;affetto s&#xec;, che non si puote</l>
		<l>torcer gi&#xe0; mai ad alcuna nequizia.</l>
	</p>
	<p>
		<l>Diverse voci fanno dolci note;</l>
		<l>cos&#xec; diversi scanni in nostra vita</l>
		<l>rendon dolce armonia tra queste rote.</l>
	</p>
	<p>
		<l>E dentro a la presente margarita</l>
		<l>luce la luce di Romeo, di cui</l>
		<l>fu l&apos;ovra grande e bella mal gradita.</l>
	</p>
	<p>
		<l>Ma i Provenzai che fecer contra lui</l>
		<l>non hanno riso; e per&#xf2; mal cammina</l>
		<l>qual si fa danno del ben fare altrui.</l>
	</p>
	<p>
		<l>Quattro figlie ebbe, e ciascuna reina,</l>
		<l>Ramondo Beringhiere, e ci&#xf2; li fece</l>
		<l>Romeo, persona um&#xec;le e peregrina.</l>
	</p>
	<p>
		<l>E poi il mosser le parole biece</l>
		<l>a dimandar ragione a questo giusto,</l>
		<l>che li assegn&#xf2; sette e cinque per diece,</l>
	</p>
	<p>
		<l>indi partissi povero e vetusto;</l>
		<l>e se &apos;l mondo sapesse il cor ch&apos;elli ebbe</l>
		<l>mendicando sua vita a frusto a frusto,</l>
	</p>
	<p>
		<l>assai lo loda, e pi&#xf9; lo loderebbe&#xbb;.</l>
	</p>
</page>
