<?xml version="1.0" encoding="UTF-8"?>
<page>
	<p>
		<l>La gloria di colui che tutto move</l>
		<l>per l&apos;universo penetra, e risplende</l>
		<l>in una parte pi&#249; e meno altrove.</l>
	</p>
	<p>
		<l>Nel ciel che pi&#249; de la sua luce prende</l>
		<l>fu&apos; io, e vidi cose che ridire</l>
		<l>n&#233; sa n&#233; pu&#242; chi di l&#224; s&#249; discende;</l>
	</p>
	<p>
		<l>perch&#233; appressando s&#233; al suo disire,</l>
		<l>nostro intelletto si profonda tanto,</l>
		<l>che dietro la memoria non pu&#242; ire.</l>
	</p>
	<p>
		<l>Veramente quant&apos;io del regno santo</l>
		<l>ne la mia mente potei far tesoro,</l>
		<l>sar&#224; ora materia del mio canto.</l>
	</p>
	<p>
		<l>O buono Appollo, a l&apos;ultimo lavoro</l>
		<l>fammi del tuo valor s&#236; fatto vaso,</l>
		<l>come dimandi a dar l&apos;amato alloro.</l>
	</p>
	<p>
		<l>Infino a qui l&apos;un giogo di Parnaso</l>
		<l>assai mi fu; ma or con amendue</l>
		<l>m&apos;&#232; uopo intrar ne l&apos;aringo rimaso.</l>
	</p>
	<p>
		<l>Entra nel petto mio, e spira tue</l>
		<l>s&#236; come quando Marsia traesti</l>
		<l>de la vagina de le membra sue.</l>
	</p>
	<p>
		<l>O divina virt&#249;, se mi ti presti</l>
		<l>tanto che l&apos;ombra del beato regno</l>
		<l>segnata nel mio capo io manifesti,</l>
	</p>
	<p>
		<l>vedra&apos;mi al pi&#232; del tuo diletto legno</l>
		<l>venire, e coronarmi de le foglie</l>
		<l>che la materia e tu mi farai degno.</l>
	</p>
	<p>
		<l>S&#236; rade volte, padre, se ne coglie</l>
		<l>per triunfare o cesare o poeta,</l>
		<l>colpa e vergogna de l&apos;umane voglie,</l>
	</p>
	<p>
		<l>che parturir letizia in su la lieta</l>
		<l>delfica deit&#224; dovria la fronda</l>
		<l>peneia, quando alcun di s&#233; asseta.</l>
	</p>
	<p>
		<l>Poca favilla gran fiamma seconda:</l>
		<l>forse di retro a me con miglior voci</l>
		<l>si pregher&#224; perch&#233; Cirra risponda.</l>
	</p>
	<p>
		<l>Surge ai mortali per diverse foci</l>
		<l>la lucerna del mondo; ma da quella</l>
		<l>che quattro cerchi giugne con tre croci,</l>
	</p>
	<p>
		<l>con miglior corso e con migliore stella</l>
		<l>esce congiunta, e la mondana cera</l>
		<l>pi&#249; a suo modo tempera e suggella.</l>
	</p>
	<p>
		<l>Fatto avea di l&#224; mane e di qua sera</l>
		<l>tal foce, e quasi tutto era l&#224; bianco</l>
		<l>quello emisperio, e l&apos;altra parte nera,</l>
	</p>
	<p>
		<l>quando Beatrice in sul sinistro fianco</l>
		<l>vidi rivolta e riguardar nel sole:</l>
		<l>aquila s&#236; non li s&apos;affisse unquanco.</l>
	</p>
	<p>
		<l>E s&#236; come secondo raggio suole</l>
		<l>uscir del primo e risalire in suso,</l>
		<l>pur come pelegrin che tornar vuole,</l>
	</p>
	<p>
		<l>cos&#236; de l&apos;atto suo, per li occhi infuso</l>
		<l>ne l&apos;imagine mia, il mio si fece,</l>
		<l>e fissi li occhi al sole oltre nostr&apos;uso.</l>
	</p>
	<p>
		<l>Molto &#232; licito l&#224;, che qui non lece</l>
		<l>a le nostre virt&#249;, merc&#233; del loco</l>
		<l>fatto per proprio de l&apos;umana spece.</l>
	</p>
	<p>
		<l>Io nol soffersi molto, n&#233; s&#236; poco,</l>
		<l>ch&apos;io nol vedessi sfavillar dintorno,</l>
		<l>com&apos;ferro che bogliente esce del foco;</l>
	</p>
	<p>
		<l>e di s&#249;bito parve giorno a giorno</l>
		<l>essere aggiunto, come quei che puote</l>
		<l>avesse il ciel d&apos;un altro sole addorno.</l>
	</p>
	<p>
		<l>Beatrice tutta ne l&apos;etterne rote</l>
		<l>fissa con li occhi stava; e io in lei</l>
		<l>le luci fissi, di l&#224; s&#249; rimote.</l>
	</p>
	<p>
		<l>Nel suo aspetto tal dentro mi fei,</l>
		<l>qual si f&#233; Glauco nel gustar de l&apos;erba</l>
		<l>che &apos;l f&#233; consorto in mar de li altri d&#232;i.</l>
	</p>
	<p>
		<l>Trasumanar significar per verba</l>
		<l>non si poria; per&#242; l&apos;essemplo basti</l>
		<l>a cui esperienza grazia serba.</l>
	</p>
	<p>
		<l>S&apos;i&apos; era sol di me quel che creasti</l>
		<l>novellamente, amor che &apos;l ciel governi,</l>
		<l>tu &apos;l sai, che col tuo lume mi levasti.</l>
	</p>
	<p>
		<l>Quando la rota che tu sempiterni</l>
		<l>desiderato, a s&#233; mi fece atteso</l>
		<l>con l&apos;armonia che temperi e discerni,</l>
	</p>
	<p>
		<l>parvemi tanto allor del cielo acceso</l>
		<l>de la fiamma del sol, che pioggia o fiume</l>
		<l>lago non fece alcun tanto disteso.</l>
	</p>
	<p>
		<l>La novit&#224; del suono e &apos;l grande lume</l>
		<l>di lor cagion m&apos;accesero un disio</l>
		<l>mai non sentito di cotanto acume.</l>
	</p>
	<p>
		<l>Ond&apos;ella, che vedea me s&#236; com&apos;io,</l>
		<l>a quietarmi l&apos;animo commosso,</l>
		<l>pria ch&apos;io a dimandar, la bocca aprio,</l>
	</p>
	<p>
		<l>e cominci&#242;: &#xab;Tu stesso ti fai grosso</l>
		<l>col falso imaginar, s&#236; che non vedi</l>
		<l>ci&#242; che vedresti se l&apos;avessi scosso.</l>
	</p>
	<p>
		<l>Tu non se&apos; in terra, s&#236; come tu credi;</l>
		<l>ma folgore, fuggendo il proprio sito,</l>
		<l>non corse come tu ch&apos;ad esso riedi&#187;.</l>
	</p>
	<p>
		<l>S&apos;io fui del primo dubbio disvestito</l>
		<l>per le sorrise parolette brevi,</l>
		<l>dentro ad un nuovo pi&#249; fu&apos; inretito,</l>
	</p>
	<p>
		<l>e dissi: &#xab;Gi&#224; contento requievi</l>
		<l>di grande ammirazion; ma ora ammiro</l>
		<l>com&apos;io trascenda questi corpi levi&#187;.</l>
	</p>
	<p>
		<l>Ond&apos;ella, appresso d&apos;un pio sospiro,</l>
		<l>li occhi drizz&#242; ver&apos; me con quel sembiante</l>
		<l>che madre fa sovra figlio deliro,</l>
	</p>
	<p>
		<l>e cominci&#242;: &#xab;Le cose tutte quante</l>
		<l>hanno ordine tra loro, e questo &#232; forma</l>
		<l>che l&apos;universo a Dio fa simigliante.</l>
	</p>
	<p>
		<l>Qui veggion l&apos;alte creature l&apos;orma</l>
		<l>de l&apos;etterno valore, il qual &#232; fine</l>
		<l>al quale &#232; fatta la toccata norma.</l>
	</p>
	<p>
		<l>Ne l&apos;ordine ch&apos;io dico sono accline</l>
		<l>tutte nature, per diverse sorti,</l>
		<l>pi&#249; al principio loro e men vicine;</l>
	</p>
	<p>
		<l>onde si muovono a diversi porti</l>
		<l>per lo gran mar de l&apos;essere, e ciascuna</l>
		<l>con istinto a lei dato che la porti.</l>
	</p>
	<p>
		<l>Questi ne porta il foco inver&apos; la luna;</l>
		<l>questi ne&apos; cor mortali &#232; permotore;</l>
		<l>questi la terra in s&#233; stringe e aduna;</l>
	</p>
	<p>
		<l>n&#233; pur le creature che son fore</l>
		<l>d&apos;intelligenza quest&apos;arco saetta</l>
		<l>ma quelle c&apos;hanno intelletto e amore.</l>
	</p>
	<p>
		<l>La provedenza, che cotanto assetta,</l>
		<l>del suo lume fa &apos;l ciel sempre quieto</l>
		<l>nel qual si volge quel c&apos;ha maggior fretta;</l>
	</p>
	<p>
		<l>e ora l&#236;, come a sito decreto,</l>
		<l>cen porta la virt&#249; di quella corda</l>
		<l>che ci&#242; che scocca drizza in segno lieto.</l>
	</p>
	<p>
		<l>Vero &#232; che, come forma non s&apos;accorda</l>
		<l>molte fiate a l&apos;intenzion de l&apos;arte,</l>
		<l>perch&apos;a risponder la materia &#232; sorda,</l>
	</p>
	<p>
		<l>cos&#236; da questo corso si diparte</l>
		<l>talor la creatura, c&apos;ha podere</l>
		<l>di piegar, cos&#236; pinta, in altra parte;</l>
	</p>
	<p>
		<l>e s&#236; come veder si pu&#242; cadere</l>
		<l>foco di nube, s&#236; l&apos;impeto primo</l>
		<l>l&apos;atterra torto da falso piacere.</l>
	</p>
	<p>
		<l>Non dei pi&#249; ammirar, se bene stimo,</l>
		<l>lo tuo salir, se non come d&apos;un rivo</l>
		<l>se d&apos;alto monte scende giuso ad imo.</l>
	</p>
	<p>
		<l>Maraviglia sarebbe in te se, privo</l>
		<l>d&apos;impedimento, gi&#249; ti fossi assiso,</l>
		<l>com&apos;a terra quiete in foco vivo&#187;.</l>
	</p>
	<p>
		<l>Quinci rivolse inver&apos; lo cielo il viso.</l>
	</p>
</page>
