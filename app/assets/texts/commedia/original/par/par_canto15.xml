<?xml version="1.0" encoding="UTF-8"?>
<page>
	<p>
		<l>Benigna volontade in che si liqua</l>
		<l>sempre l&apos;amor che drittamente spira,</l>
		<l>come cupidit&#xe0; fa ne la iniqua,</l>
	</p>
	<p>
		<l>silenzio puose a quella dolce lira,</l>
		<l>e fece quietar le sante corde</l>
		<l>che la destra del cielo allenta e tira.</l>
	</p>
	<p>
		<l>Come saranno a&apos; giusti preghi sorde</l>
		<l>quelle sustanze che, per darmi voglia</l>
		<l>ch&apos;io le pregassi, a tacer fur concorde?</l>
	</p>
	<p>
		<l>Bene &#xe8; che sanza termine si doglia</l>
		<l>chi, per amor di cosa che non duri,</l>
		<l>etternalmente quello amor si spoglia.</l>
	</p>
	<p>
		<l>Quale per li seren tranquilli e puri</l>
		<l>discorre ad ora ad or s&#xf9;bito foco,</l>
		<l>movendo li occhi che stavan sicuri,</l>
	</p>
	<p>
		<l>e pare stella che tramuti loco,</l>
		<l>se non che da la parte ond&apos;e&apos; s&apos;accende</l>
		<l>nulla sen perde, ed esso dura poco:</l>
	</p>
	<p>
		<l>tale dal corno che &apos;n destro si stende</l>
		<l>a pi&#xe8; di quella croce corse un astro</l>
		<l>de la costellazion che l&#xec; resplende;</l>
	</p>
	<p>
		<l>n&#xe9; si part&#xec; la gemma dal suo nastro,</l>
		<l>ma per la lista radial trascorse,</l>
		<l>che parve foco dietro ad alabastro.</l>
	</p>
	<p>
		<l>S&#xec; pia l&apos;ombra d&apos;Anchise si porse,</l>
		<l>se fede merta nostra maggior musa,</l>
		<l>quando in Eliso del figlio s&apos;accorse.</l>
	</p>
	<p>
		<l>&#xab;O sanguis meus, o superinfusa</l>
		<l>gratia Dei, sicut tibi cui</l>
		<l>bis unquam celi ianua reclusa&#xbb;.</l>
	</p>
	<p>
		<l>Cos&#xec; quel lume: ond&apos;io m&apos;attesi a lui;</l>
		<l>poscia rivolsi a la mia donna il viso,</l>
		<l>e quinci e quindi stupefatto fui;</l>
	</p>
	<p>
		<l>ch&#xe9; dentro a li occhi suoi ardeva un riso</l>
		<l>tal, ch&apos;io pensai co&apos; miei toccar lo fondo</l>
		<l>de la mia gloria e del mio paradiso.</l>
	</p>
	<p>
		<l>Indi, a udire e a veder giocondo,</l>
		<l>giunse lo spirto al suo principio cose,</l>
		<l>ch&apos;io non lo &apos;ntesi, s&#xec; parl&#xf2; profondo;</l>
	</p>
	<p>
		<l>n&#xe9; per elezion mi si nascose,</l>
		<l>ma per necessit&#xe0;, ch&#xe9; &apos;l suo concetto</l>
		<l>al segno d&apos;i mortal si soprapuose.</l>
	</p>
	<p>
		<l>E quando l&apos;arco de l&apos;ardente affetto</l>
		<l>fu s&#xec; sfogato, che &apos;l parlar discese</l>
		<l>inver&apos; lo segno del nostro intelletto,</l>
	</p>
	<p>
		<l>la prima cosa che per me s&apos;intese,</l>
		<l>&#xab;Benedetto sia tu&#xbb;, fu, &#xab;trino e uno,</l>
		<l>che nel mio seme se&apos; tanto cortese!&#xbb;.</l>
	</p>
	<p>
		<l>E segu&#xec;: &#xab;Grato e lontano digiuno,</l>
		<l>tratto leggendo del magno volume</l>
		<l>du&apos; non si muta mai bianco n&#xe9; bruno,</l>
	</p>
	<p>
		<l>solvuto hai, figlio, dentro a questo lume</l>
		<l>in ch&apos;io ti parlo, merc&#xe8; di colei</l>
		<l>ch&apos;a l&apos;alto volo ti vest&#xec; le piume.</l>
	</p>
	<p>
		<l>Tu credi che a me tuo pensier mei</l>
		<l>da quel ch&apos;&#xe8; primo, cos&#xec; come raia</l>
		<l>da l&apos;un, se si conosce, il cinque e &apos;l sei;</l>
	</p>
	<p>
		<l>e per&#xf2; ch&apos;io mi sia e perch&apos;io paia</l>
		<l>pi&#xf9; gaudioso a te, non mi domandi,</l>
		<l>che alcun altro in questa turba gaia.</l>
	</p>
	<p>
		<l>Tu credi &apos;l vero; ch&#xe9; i minori e &apos; grandi</l>
		<l>di questa vita miran ne lo speglio</l>
		<l>in che, prima che pensi, il pensier pandi;</l>
	</p>
	<p>
		<l>ma perch&#xe9; &apos;l sacro amore in che io veglio</l>
		<l>con perpetua vista e che m&apos;asseta</l>
		<l>di dolce disiar, s&apos;adempia meglio,</l>
	</p>
	<p>
		<l>la voce tua sicura, balda e lieta</l>
		<l>suoni la volont&#xe0;, suoni &apos;l disio,</l>
		<l>a che la mia risposta &#xe8; gi&#xe0; decreta!&#xbb;.</l>
	</p>
	<p>
		<l>Io mi volsi a Beatrice, e quella udio</l>
		<l>pria ch&apos;io parlassi, e arrisemi un cenno</l>
		<l>che fece crescer l&apos;ali al voler mio.</l>
	</p>
	<p>
		<l>Poi cominciai cos&#xec;: &#xab;L&apos;affetto e &apos;l senno,</l>
		<l>come la prima equalit&#xe0; v&apos;apparse,</l>
		<l>d&apos;un peso per ciascun di voi si fenno,</l>
	</p>
	<p>
		<l>per&#xf2; che &apos;l sol che v&apos;allum&#xf2; e arse,</l>
		<l>col caldo e con la luce &#xe8; s&#xec; iguali,</l>
		<l>che tutte simiglianze sono scarse.</l>
	</p>
	<p>
		<l>Ma voglia e argomento ne&apos; mortali,</l>
		<l>per la cagion ch&apos;a voi &#xe8; manifesta,</l>
		<l>diversamente son pennuti in ali;</l>
	</p>
	<p>
		<l>ond&apos;io, che son mortal, mi sento in questa</l>
		<l>disagguaglianza, e per&#xf2; non ringrazio</l>
		<l>se non col core a la paterna festa.</l>
	</p>
	<p>
		<l>Ben supplico io a te, vivo topazio</l>
		<l>che questa gioia preziosa ingemmi,</l>
		<l>perch&#xe9; mi facci del tuo nome sazio&#xbb;.</l>
	</p>
	<p>
		<l>&#xab;O fronda mia in che io compiacemmi</l>
		<l>pur aspettando, io fui la tua radice&#xbb;:</l>
		<l>cotal principio, rispondendo, femmi.</l>
	</p>
	<p>
		<l>Poscia mi disse: &#xab;Quel da cui si dice</l>
		<l>tua cognazione e che cent&apos;anni e pi&#xf9;e</l>
		<l>girato ha &apos;l monte in la prima cornice,</l>
	</p>
	<p>
		<l>mio figlio fu e tuo bisavol fue:</l>
		<l>ben si convien che la lunga fatica</l>
		<l>tu li raccorci con l&apos;opere tue.</l>
	</p>
	<p>
		<l>Fiorenza dentro da la cerchia antica,</l>
		<l>ond&apos;ella toglie ancora e terza e nona,</l>
		<l>si stava in pace, sobria e pudica.</l>
	</p>
	<p>
		<l>Non avea catenella, non corona,</l>
		<l>non gonne contigiate, non cintura</l>
		<l>che fosse a veder pi&#xf9; che la persona.</l>
	</p>
	<p>
		<l>Non faceva, nascendo, ancor paura</l>
		<l>la figlia al padre, che &apos;l tempo e la dote</l>
		<l>non fuggien quinci e quindi la misura.</l>
	</p>
	<p>
		<l>Non avea case di famiglia v&#xf2;te;</l>
		<l>non v&apos;era giunto ancor Sardanapalo</l>
		<l>a mostrar ci&#xf2; che &apos;n camera si puote.</l>
	</p>
	<p>
		<l>Non era vinto ancora Montemalo</l>
		<l>dal vostro Uccellatoio, che, com&apos;&#xe8; vinto</l>
		<l>nel montar s&#xf9;, cos&#xec; sar&#xe0; nel calo.</l>
	</p>
	<p>
		<l>Bellincion Berti vid&apos;io andar cinto</l>
		<l>di cuoio e d&apos;osso, e venir da lo specchio</l>
		<l>la donna sua sanza &apos;l viso dipinto;</l>
	</p>
	<p>
		<l>e vidi quel d&apos;i Nerli e quel del Vecchio</l>
		<l>esser contenti a la pelle scoperta,</l>
		<l>e le sue donne al fuso e al pennecchio.</l>
	</p>
	<p>
		<l>Oh fortunate! ciascuna era certa</l>
		<l>de la sua sepultura, e ancor nulla</l>
		<l>era per Francia nel letto diserta.</l>
	</p>
	<p>
		<l>L&apos;una vegghiava a studio de la culla,</l>
		<l>e, consolando, usava l&apos;idioma</l>
		<l>che prima i padri e le madri trastulla;</l>
	</p>
	<p>
		<l>l&apos;altra, traendo a la rocca la chioma,</l>
		<l>favoleggiava con la sua famiglia</l>
		<l>d&apos;i Troiani, di Fiesole e di Roma.</l>
	</p>
	<p>
		<l>Saria tenuta allor tal maraviglia</l>
		<l>una Cianghella, un Lapo Salterello,</l>
		<l>qual or saria Cincinnato e Corniglia.</l>
	</p>
	<p>
		<l>A cos&#xec; riposato, a cos&#xec; bello</l>
		<l>viver di cittadini, a cos&#xec; fida</l>
		<l>cittadinanza, a cos&#xec; dolce ostello,</l>
	</p>
	<p>
		<l>Maria mi di&#xe8;, chiamata in alte grida;</l>
		<l>e ne l&apos;antico vostro Batisteo</l>
		<l>insieme fui cristiano e Cacciaguida.</l>
	</p>
	<p>
		<l>Moronto fu mio frate ed Eliseo;</l>
		<l>mia donna venne a me di val di Pado,</l>
		<l>e quindi il sopranome tuo si feo.</l>
	</p>
	<p>
		<l>Poi seguitai lo &apos;mperador Currado;</l>
		<l>ed el mi cinse de la sua milizia,</l>
		<l>tanto per bene ovrar li venni in grado.</l>
	</p>
	<p>
		<l>Dietro li andai incontro a la nequizia</l>
		<l>di quella legge il cui popolo usurpa,</l>
		<l>per colpa d&apos;i pastor, vostra giustizia.</l>
	</p>
	<p>
		<l>Quivi fu&apos; io da quella gente turpa</l>
		<l>disviluppato dal mondo fallace,</l>
		<l>lo cui amor molt&apos;anime deturpa;</l>
	</p>
	<p>
		<l>e venni dal martiro a questa pace&#xbb;.</l>
	</p>
</page>
