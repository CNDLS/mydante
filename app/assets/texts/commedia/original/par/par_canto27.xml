<?xml version="1.0" encoding="UTF-8"?>
<page>
	<p>
		<l>&apos;Al Padre, al Figlio, a lo Spirito Santo&apos;,</l>
		<l>cominci&#xf2;, &apos;gloria!&apos;, tutto &apos;l paradiso,</l>
		<l>s&#xec; che m&apos;inebriava il dolce canto.</l>
	</p>
	<p>
		<l>Ci&#xf2; ch&apos;io vedeva mi sembiava un riso</l>
		<l>de l&apos;universo; per che mia ebbrezza</l>
		<l>intrava per l&apos;udire e per lo viso.</l>
	</p>
	<p>
		<l>Oh gioia! oh ineffabile allegrezza!</l>
		<l>oh vita int&#xe8;gra d&apos;amore e di pace!</l>
		<l>oh sanza brama sicura ricchezza!</l>
	</p>
	<p>
		<l>Dinanzi a li occhi miei le quattro face</l>
		<l>stavano accese, e quella che pria venne</l>
		<l>incominci&#xf2; a farsi pi&#xf9; vivace,</l>
	</p>
	<p>
		<l>e tal ne la sembianza sua divenne,</l>
		<l>qual diverrebbe Iove, s&apos;elli e Marte</l>
		<l>fossero augelli e cambiassersi penne.</l>
	</p>
	<p>
		<l>La provedenza, che quivi comparte</l>
		<l>vice e officio, nel beato coro</l>
		<l>silenzio posto avea da ogne parte,</l>
	</p>
	<p>
		<l>quand&apos;io udi&apos;: &#xab;Se io mi trascoloro,</l>
		<l>non ti maravigliar, ch&#xe9;, dicend&apos;io,</l>
		<l>vedrai trascolorar tutti costoro.</l>
	</p>
	<p>
		<l>Quelli ch&apos;usurpa in terra il luogo mio,</l>
		<l>il luogo mio, il luogo mio, che vaca</l>
		<l>ne la presenza del Figliuol di Dio,</l>
	</p>
	<p>
		<l>fatt&apos;ha del cimitero mio cloaca</l>
		<l>del sangue e de la puzza; onde &apos;l perverso</l>
		<l>che cadde di qua s&#xf9;, l&#xe0; gi&#xf9; si placa&#xbb;.</l>
	</p>
	<p>
		<l>Di quel color che per lo sole avverso</l>
		<l>nube dipigne da sera e da mane,</l>
		<l>vid&apos;io allora tutto &apos;l ciel cosperso.</l>
	</p>
	<p>
		<l>E come donna onesta che permane</l>
		<l>di s&#xe9; sicura, e per l&apos;altrui fallanza,</l>
		<l>pur ascoltando, timida si fane,</l>
	</p>
	<p>
		<l>cos&#xec; Beatrice trasmut&#xf2; sembianza;</l>
		<l>e tale eclissi credo che &apos;n ciel fue,</l>
		<l>quando pat&#xec; la supprema possanza.</l>
	</p>
	<p>
		<l>Poi procedetter le parole sue</l>
		<l>con voce tanto da s&#xe9; trasmutata,</l>
		<l>che la sembianza non si mut&#xf2; pi&#xf9;e:</l>
	</p>
	<p>
		<l>&#xab;Non fu la sposa di Cristo allevata</l>
		<l>del sangue mio, di Lin, di quel di Cleto,</l>
		<l>per essere ad acquisto d&apos;oro usata;</l>
	</p>
	<p>
		<l>ma per acquisto d&apos;esto viver lieto</l>
		<l>e Sisto e Pio e Calisto e Urbano</l>
		<l>sparser lo sangue dopo molto fleto.</l>
	</p>
	<p>
		<l>Non fu nostra intenzion ch&apos;a destra mano</l>
		<l>d&apos;i nostri successor parte sedesse,</l>
		<l>parte da l&apos;altra del popol cristiano;</l>
	</p>
	<p>
		<l>n&#xe9; che le chiavi che mi fuor concesse,</l>
		<l>divenisser signaculo in vessillo</l>
		<l>che contra battezzati combattesse;</l>
	</p>
	<p>
		<l>n&#xe9; ch&apos;io fossi figura di sigillo</l>
		<l>a privilegi venduti e mendaci,</l>
		<l>ond&apos;io sovente arrosso e disfavillo.</l>
	</p>
	<p>
		<l>In vesta di pastor lupi rapaci</l>
		<l>si veggion di qua s&#xf9; per tutti i paschi:</l>
		<l>o difesa di Dio, perch&#xe9; pur giaci?</l>
	</p>
	<p>
		<l>Del sangue nostro Caorsini e Guaschi</l>
		<l>s&apos;apparecchian di bere: o buon principio,</l>
		<l>a che vil fine convien che tu caschi!</l>
	</p>
	<p>
		<l>Ma l&apos;alta provedenza, che con Scipio</l>
		<l>difese a Roma la gloria del mondo,</l>
		<l>soccorr&#xe0; tosto, s&#xec; com&apos;io concipio;</l>
	</p>
	<p>
		<l>e tu, figliuol, che per lo mortal pondo</l>
		<l>ancor gi&#xf9; tornerai, apri la bocca,</l>
		<l>e non asconder quel ch&apos;io non ascondo&#xbb;.</l>
	</p>
	<p>
		<l>S&#xec; come di vapor gelati fiocca</l>
		<l>in giuso l&apos;aere nostro, quando &apos;l corno</l>
		<l>de la capra del ciel col sol si tocca,</l>
	</p>
	<p>
		<l>in s&#xf9; vid&apos;io cos&#xec; l&apos;etera addorno</l>
		<l>farsi e fioccar di vapor triunfanti</l>
		<l>che fatto avien con noi quivi soggiorno.</l>
	</p>
	<p>
		<l>Lo viso mio seguiva i suoi sembianti,</l>
		<l>e segu&#xec; fin che &apos;l mezzo, per lo molto,</l>
		<l>li tolse il trapassar del pi&#xf9; avanti.</l>
	</p>
	<p>
		<l>Onde la donna, che mi vide assolto</l>
		<l>de l&apos;attendere in s&#xf9;, mi disse: &#xab;Adima</l>
		<l>il viso e guarda come tu se&apos; v&#xf2;lto&#xbb;.</l>
	</p>
	<p>
		<l>Da l&apos;ora ch&apos;io avea guardato prima</l>
		<l>i&apos; vidi mosso me per tutto l&apos;arco</l>
		<l>che fa dal mezzo al fine il primo clima;</l>
	</p>
	<p>
		<l>s&#xec; ch&apos;io vedea di l&#xe0; da Gade il varco</l>
		<l>folle d&apos;Ulisse, e di qua presso il lito</l>
		<l>nel qual si fece Europa dolce carco.</l>
	</p>
	<p>
		<l>E pi&#xf9; mi fora discoverto il sito</l>
		<l>di questa aiuola; ma &apos;l sol procedea</l>
		<l>sotto i mie&apos; piedi un segno e pi&#xf9; partito.</l>
	</p>
	<p>
		<l>La mente innamorata, che donnea</l>
		<l>con la mia donna sempre, di ridure</l>
		<l>ad essa li occhi pi&#xf9; che mai ardea;</l>
	</p>
	<p>
		<l>e se natura o arte f&#xe9; pasture</l>
		<l>da pigliare occhi, per aver la mente,</l>
		<l>in carne umana o ne le sue pitture,</l>
	</p>
	<p>
		<l>tutte adunate, parrebber niente</l>
		<l>ver&apos; lo piacer divin che mi refulse,</l>
		<l>quando mi volsi al suo viso ridente.</l>
	</p>
	<p>
		<l>E la virt&#xf9; che lo sguardo m&apos;indulse,</l>
		<l>del bel nido di Leda mi divelse,</l>
		<l>e nel ciel velocissimo m&apos;impulse.</l>
	</p>
	<p>
		<l>Le parti sue vivissime ed eccelse</l>
		<l>s&#xec; uniforme son, ch&apos;i&apos; non so dire</l>
		<l>qual Beatrice per loco mi scelse.</l>
	</p>
	<p>
		<l>Ma ella, che vedea &apos;l mio disire,</l>
		<l>incominci&#xf2;, ridendo tanto lieta,</l>
		<l>che Dio parea nel suo volto gioire:</l>
	</p>
	<p>
		<l>&#xab;La natura del mondo, che quieta</l>
		<l>il mezzo e tutto l&apos;altro intorno move,</l>
		<l>quinci comincia come da sua meta;</l>
	</p>
	<p>
		<l>e questo cielo non ha altro dove</l>
		<l>che la mente divina, in che s&apos;accende</l>
		<l>l&apos;amor che &apos;l volge e la virt&#xf9; ch&apos;ei piove.</l>
	</p>
	<p>
		<l>Luce e amor d&apos;un cerchio lui comprende,</l>
		<l>s&#xec; come questo li altri; e quel precinto</l>
		<l>colui che &apos;l cinge solamente intende.</l>
	</p>
	<p>
		<l>Non &#xe8; suo moto per altro distinto,</l>
		<l>ma li altri son mensurati da questo,</l>
		<l>s&#xec; come diece da mezzo e da quinto;</l>
	</p>
	<p>
		<l>e come il tempo tegna in cotal testo</l>
		<l>le sue radici e ne li altri le fronde,</l>
		<l>omai a te pu&#xf2; esser manifesto.</l>
	</p>
	<p>
		<l>Oh cupidigia che i mortali affonde</l>
		<l>s&#xec; sotto te, che nessuno ha podere</l>
		<l>di trarre li occhi fuor de le tue onde!</l>
	</p>
	<p>
		<l>Ben fiorisce ne li uomini il volere;</l>
		<l>ma la pioggia continua converte</l>
		<l>in bozzacchioni le sosine vere.</l>
	</p>
	<p>
		<l>Fede e innocenza son reperte</l>
		<l>solo ne&apos; parvoletti; poi ciascuna</l>
		<l>pria fugge che le guance sian coperte.</l>
	</p>
	<p>
		<l>Tale, balbuziendo ancor, digiuna,</l>
		<l>che poi divora, con la lingua sciolta,</l>
		<l>qualunque cibo per qualunque luna;</l>
	</p>
	<p>
		<l>e tal, balbuziendo, ama e ascolta</l>
		<l>la madre sua, che, con loquela intera,</l>
		<l>disia poi di vederla sepolta.</l>
	</p>
	<p>
		<l>Cos&#xec; si fa la pelle bianca nera</l>
		<l>nel primo aspetto de la bella figlia</l>
		<l>di quel ch&apos;apporta mane e lascia sera.</l>
	</p>
	<p>
		<l>Tu, perch&#xe9; non ti facci maraviglia,</l>
		<l>pensa che &apos;n terra non &#xe8; chi governi;</l>
		<l>onde s&#xec; svia l&apos;umana famiglia.</l>
	</p>
	<p>
		<l>Ma prima che gennaio tutto si sverni</l>
		<l>per la centesma ch&apos;&#xe8; l&#xe0; gi&#xf9; negletta,</l>
		<l>raggeran s&#xec; questi cerchi superni,</l>
	</p>
	<p>
		<l>che la fortuna che tanto s&apos;aspetta,</l>
		<l>le poppe volger&#xe0; u&apos; son le prore,</l>
		<l>s&#xec; che la classe correr&#xe0; diretta;</l>
	</p>
	<p>
		<l>e vero frutto verr&#xe0; dopo &apos;l fiore&#xbb;.</l>
	</p>
</page>
