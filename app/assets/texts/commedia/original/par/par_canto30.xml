<?xml version="1.0" encoding="UTF-8"?>
<page>
	<p>
		<l>Forse semilia miglia di lontano</l>
		<l>ci ferve l&apos;ora sesta, e questo mondo</l>
		<l>china gi&#xe0; l&apos;ombra quasi al letto piano,</l>
	</p>
	<p>
		<l>quando &apos;l mezzo del cielo, a noi profondo,</l>
		<l>comincia a farsi tal, ch&apos;alcuna stella</l>
		<l>perde il parere infino a questo fondo;</l>
	</p>
	<p>
		<l>e come vien la chiarissima ancella</l>
		<l>del sol pi&#xf9; oltre, cos&#xec; &apos;l ciel si chiude</l>
		<l>di vista in vista infino a la pi&#xf9; bella.</l>
	</p>
	<p>
		<l>Non altrimenti il triunfo che lude</l>
		<l>sempre dintorno al punto che mi vinse,</l>
		<l>parendo inchiuso da quel ch&apos;elli &apos;nchiude,</l>
	</p>
	<p>
		<l>a poco a poco al mio veder si stinse:</l>
		<l>per che tornar con li occhi a Beatrice</l>
		<l>nulla vedere e amor mi costrinse.</l>
	</p>
	<p>
		<l>Se quanto infino a qui di lei si dice</l>
		<l>fosse conchiuso tutto in una loda,</l>
		<l>poca sarebbe a fornir questa vice.</l>
	</p>
	<p>
		<l>La bellezza ch&apos;io vidi si trasmoda</l>
		<l>non pur di l&#xe0; da noi, ma certo io credo</l>
		<l>che solo il suo fattor tutta la goda.</l>
	</p>
	<p>
		<l>Da questo passo vinto mi concedo</l>
		<l>pi&#xf9; che gi&#xe0; mai da punto di suo tema</l>
		<l>soprato fosse comico o tragedo:</l>
	</p>
	<p>
		<l>ch&#xe9;, come sole in viso che pi&#xf9; trema,</l>
		<l>cos&#xec; lo rimembrar del dolce riso</l>
		<l>la mente mia da me medesmo scema.</l>
	</p>
	<p>
		<l>Dal primo giorno ch&apos;i&apos; vidi il suo viso</l>
		<l>in questa vita, infino a questa vista,</l>
		<l>non m&apos;&#xe8; il seguire al mio cantar preciso;</l>
	</p>
	<p>
		<l>ma or convien che mio seguir desista</l>
		<l>pi&#xf9; dietro a sua bellezza, poetando,</l>
		<l>come a l&apos;ultimo suo ciascuno artista.</l>
	</p>
	<p>
		<l>Cotal qual io lascio a maggior bando</l>
		<l>che quel de la mia tuba, che deduce</l>
		<l>l&apos;ardua sua matera terminando,</l>
	</p>
	<p>
		<l>con atto e voce di spedito duce</l>
		<l>ricominci&#xf2;: &#xab;Noi siamo usciti fore</l>
		<l>del maggior corpo al ciel ch&apos;&#xe8; pura luce:</l>
	</p>
	<p>
		<l>luce intellettual, piena d&apos;amore;</l>
		<l>amor di vero ben, pien di letizia;</l>
		<l>letizia che trascende ogne dolzore.</l>
	</p>
	<p>
		<l>Qui vederai l&apos;una e l&apos;altra milizia</l>
		<l>di paradiso, e l&apos;una in quelli aspetti</l>
		<l>che tu vedrai a l&apos;ultima giustizia&#xbb;.</l>
	</p>
	<p>
		<l>Come s&#xf9;bito lampo che discetti</l>
		<l>li spiriti visivi, s&#xec; che priva</l>
		<l>da l&apos;atto l&apos;occhio di pi&#xf9; forti obietti,</l>
	</p>
	<p>
		<l>cos&#xec; mi circunfulse luce viva,</l>
		<l>e lasciommi fasciato di tal velo</l>
		<l>del suo fulgor, che nulla m&apos;appariva.</l>
	</p>
	<p>
		<l>&#xab;Sempre l&apos;amor che queta questo cielo</l>
		<l>accoglie in s&#xe9; con s&#xec; fatta salute,</l>
		<l>per far disposto a sua fiamma il candelo&#xbb;.</l>
	</p>
	<p>
		<l>Non fur pi&#xf9; tosto dentro a me venute</l>
		<l>queste parole brievi, ch&apos;io compresi</l>
		<l>me sormontar di sopr&apos;a mia virtute;</l>
	</p>
	<p>
		<l>e di novella vista mi raccesi</l>
		<l>tale, che nulla luce &#xe8; tanto mera,</l>
		<l>che li occhi miei non si fosser difesi;</l>
	</p>
	<p>
		<l>e vidi lume in forma di rivera</l>
		<l>fulvido di fulgore, intra due rive</l>
		<l>dipinte di mirabil primavera.</l>
	</p>
	<p>
		<l>Di tal fiumana uscian faville vive,</l>
		<l>e d&apos;ogne parte si mett&#xec;en ne&apos; fiori,</l>
		<l>quasi rubin che oro circunscrive;</l>
	</p>
	<p>
		<l>poi, come inebriate da li odori,</l>
		<l>riprofondavan s&#xe9; nel miro gurge;</l>
		<l>e s&apos;una intrava, un&apos;altra n&apos;uscia fori.</l>
	</p>
	<p>
		<l>&#xab;L&apos;alto disio che mo t&apos;infiamma e urge,</l>
		<l>d&apos;aver notizia di ci&#xf2; che tu vei,</l>
		<l>tanto mi piace pi&#xf9; quanto pi&#xf9; turge;</l>
	</p>
	<p>
		<l>ma di quest&apos;acqua convien che tu bei</l>
		<l>prima che tanta sete in te si sazi&#xbb;:</l>
		<l>cos&#xec; mi disse il sol de li occhi miei.</l>
	</p>
	<p>
		<l>Anche soggiunse: &#xab;Il fiume e li topazi</l>
		<l>ch&apos;entrano ed escono e &apos;l rider de l&apos;erbe</l>
		<l>son di lor vero umbriferi prefazi.</l>
	</p>
	<p>
		<l>Non che da s&#xe9; sian queste cose acerbe;</l>
		<l>ma &#xe8; difetto da la parte tua,</l>
		<l>che non hai viste ancor tanto superbe&#xbb;.</l>
	</p>
	<p>
		<l>Non &#xe8; fantin che s&#xec; s&#xf9;bito rua</l>
		<l>col volto verso il latte, se si svegli</l>
		<l>molto tardato da l&apos;usanza sua,</l>
	</p>
	<p>
		<l>come fec&apos;io, per far migliori spegli</l>
		<l>ancor de li occhi, chinandomi a l&apos;onda</l>
		<l>che si deriva perch&#xe9; vi s&apos;immegli;</l>
	</p>
	<p>
		<l>e s&#xec; come di lei bevve la gronda</l>
		<l>de le palpebre mie, cos&#xec; mi parve</l>
		<l>di sua lunghezza divenuta tonda.</l>
	</p>
	<p>
		<l>Poi, come gente stata sotto larve,</l>
		<l>che pare altro che prima, se si sveste</l>
		<l>la sembianza non sua in che disparve,</l>
	</p>
	<p>
		<l>cos&#xec; mi si cambiaro in maggior feste</l>
		<l>li fiori e le faville, s&#xec; ch&apos;io vidi</l>
		<l>ambo le corti del ciel manifeste.</l>
	</p>
	<p>
		<l>O isplendor di Dio, per cu&apos; io vidi</l>
		<l>l&apos;alto triunfo del regno verace,</l>
		<l>dammi virt&#xf9; a dir com&apos;io il vidi!</l>
	</p>
	<p>
		<l>Lume &#xe8; l&#xe0; s&#xf9; che visibile face</l>
		<l>lo creatore a quella creatura</l>
		<l>che solo in lui vedere ha la sua pace.</l>
	</p>
	<p>
		<l>E&apos; si distende in circular figura,</l>
		<l>in tanto che la sua circunferenza</l>
		<l>sarebbe al sol troppo larga cintura.</l>
	</p>
	<p>
		<l>Fassi di raggio tutta sua parvenza</l>
		<l>reflesso al sommo del mobile primo,</l>
		<l>che prende quindi vivere e potenza.</l>
	</p>
	<p>
		<l>E come clivo in acqua di suo imo</l>
		<l>si specchia, quasi per vedersi addorno,</l>
		<l>quando &#xe8; nel verde e ne&apos; fioretti opimo,</l>
	</p>
	<p>
		<l>s&#xec;, soprastando al lume intorno intorno,</l>
		<l>vidi specchiarsi in pi&#xf9; di mille soglie</l>
		<l>quanto di noi l&#xe0; s&#xf9; fatto ha ritorno.</l>
	</p>
	<p>
		<l>E se l&apos;infimo grado in s&#xe9; raccoglie</l>
		<l>s&#xec; grande lume, quanta &#xe8; la larghezza</l>
		<l>di questa rosa ne l&apos;estreme foglie!</l>
	</p>
	<p>
		<l>La vista mia ne l&apos;ampio e ne l&apos;altezza</l>
		<l>non si smarriva, ma tutto prendeva</l>
		<l>il quanto e &apos;l quale di quella allegrezza.</l>
	</p>
	<p>
		<l>Presso e lontano, l&#xec;, n&#xe9; pon n&#xe9; leva:</l>
		<l>ch&#xe9; dove Dio sanza mezzo governa,</l>
		<l>la legge natural nulla rileva.</l>
	</p>
	<p>
		<l>Nel giallo de la rosa sempiterna,</l>
		<l>che si digrada e dilata e redole</l>
		<l>odor di lode al sol che sempre verna,</l>
	</p>
	<p>
		<l>qual &#xe8; colui che tace e dicer vole,</l>
		<l>mi trasse Beatrice, e disse: &#xab;Mira</l>
		<l>quanto &#xe8; &apos;l convento de le bianche stole!</l>
	</p>
	<p>
		<l>Vedi nostra citt&#xe0; quant&apos;ella gira;</l>
		<l>vedi li nostri scanni s&#xec; ripieni,</l>
		<l>che poca gente pi&#xf9; ci si disira.</l>
	</p>
	<p>
		<l>E &apos;n quel gran seggio a che tu li occhi tieni</l>
		<l>per la corona che gi&#xe0; v&apos;&#xe8; s&#xf9; posta,</l>
		<l>prima che tu a queste nozze ceni,</l>
	</p>
	<p>
		<l>seder&#xe0; l&apos;alma, che fia gi&#xf9; agosta,</l>
		<l>de l&apos;alto Arrigo, ch&apos;a drizzare Italia</l>
		<l>verr&#xe0; in prima ch&apos;ella sia disposta.</l>
	</p>
	<p>
		<l>La cieca cupidigia che v&apos;ammalia</l>
		<l>simili fatti v&apos;ha al fantolino</l>
		<l>che muor per fame e caccia via la balia.</l>
	</p>
	<p>
		<l>E fia prefetto nel foro divino</l>
		<l>allora tal, che palese e coverto</l>
		<l>non ander&#xe0; con lui per un cammino.</l>
	</p>
	<p>
		<l>Ma poco poi sar&#xe0; da Dio sofferto</l>
		<l>nel santo officio; ch&apos;el sar&#xe0; detruso</l>
		<l>l&#xe0; dove Simon mago &#xe8; per suo merto,</l>
	</p>
	<p>
		<l>e far&#xe0; quel d&apos;Alagna intrar pi&#xf9; giuso&#xbb;.</l>
	</p>
</page>
