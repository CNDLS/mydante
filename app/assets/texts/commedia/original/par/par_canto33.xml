<?xml version="1.0" encoding="UTF-8"?>
<page>
	<p>
		<l>&#xab;Vergine Madre, figlia del tuo figlio,</l>
		<l>umile e alta pi&#xf9; che creatura,</l>
		<l>termine fisso d&apos;etterno consiglio,</l>
	</p>
	<p>
		<l>tu se&apos; colei che l&apos;umana natura</l>
		<l>nobilitasti s&#xec;, che &apos;l suo fattore</l>
		<l>non disdegn&#xf2; di farsi sua fattura.</l>
	</p>
	<p>
		<l>Nel ventre tuo si raccese l&apos;amore,</l>
		<l>per lo cui caldo ne l&apos;etterna pace</l>
		<l>cos&#xec; &#xe8; germinato questo fiore.</l>
	</p>
	<p>
		<l>Qui se&apos; a noi meridiana face</l>
		<l>di caritate, e giuso, intra &apos; mortali,</l>
		<l>se&apos; di speranza fontana vivace.</l>
	</p>
	<p>
		<l>Donna, se&apos; tanto grande e tanto vali,</l>
		<l>che qual vuol grazia e a te non ricorre</l>
		<l>sua disianza vuol volar sanz&apos;ali.</l>
	</p>
	<p>
		<l>La tua benignit&#xe0; non pur soccorre</l>
		<l>a chi domanda, ma molte fiate</l>
		<l>liberamente al dimandar precorre.</l>
	</p>
	<p>
		<l>In te misericordia, in te pietate,</l>
		<l>in te magnificenza, in te s&apos;aduna</l>
		<l>quantunque in creatura &#xe8; di bontate.</l>
	</p>
	<p>
		<l>Or questi, che da l&apos;infima lacuna</l>
		<l>de l&apos;universo infin qui ha vedute</l>
		<l>le vite spiritali ad una ad una,</l>
	</p>
	<p>
		<l>supplica a te, per grazia, di virtute</l>
		<l>tanto, che possa con li occhi levarsi</l>
		<l>pi&#xf9; alto verso l&apos;ultima salute.</l>
	</p>
	<p>
		<l>E io, che mai per mio veder non arsi</l>
		<l>pi&#xf9; ch&apos;i&apos; fo per lo suo, tutti miei prieghi</l>
		<l>ti porgo, e priego che non sieno scarsi,</l>
	</p>
	<p>
		<l>perch&#xe9; tu ogne nube li disleghi</l>
		<l>di sua mortalit&#xe0; co&apos; prieghi tuoi,</l>
		<l>s&#xec; che &apos;l sommo piacer li si dispieghi.</l>
	</p>
	<p>
		<l>Ancor ti priego, regina, che puoi</l>
		<l>ci&#xf2; che tu vuoli, che conservi sani,</l>
		<l>dopo tanto veder, li affetti suoi.</l>
	</p>
	<p>
		<l>Vinca tua guardia i movimenti umani:</l>
		<l>vedi Beatrice con quanti beati</l>
		<l>per li miei prieghi ti chiudon le mani!&#xbb;.</l>
	</p>
	<p>
		<l>Li occhi da Dio diletti e venerati,</l>
		<l>fissi ne l&apos;orator, ne dimostraro</l>
		<l>quanto i devoti prieghi le son grati;</l>
	</p>
	<p>
		<l>indi a l&apos;etterno lume s&apos;addrizzaro,</l>
		<l>nel qual non si dee creder che s&apos;invii</l>
		<l>per creatura l&apos;occhio tanto chiaro.</l>
	</p>
	<p>
		<l>E io ch&apos;al fine di tutt&apos;i disii</l>
		<l>appropinquava, s&#xec; com&apos;io dovea,</l>
		<l>l&apos;ardor del desiderio in me finii.</l>
	</p>
	<p>
		<l>Bernardo m&apos;accennava, e sorridea,</l>
		<l>perch&apos;io guardassi suso; ma io era</l>
		<l>gi&#xe0; per me stesso tal qual ei volea:</l>
	</p>
	<p>
		<l>ch&#xe9; la mia vista, venendo sincera,</l>
		<l>e pi&#xf9; e pi&#xf9; intrava per lo raggio</l>
		<l>de l&apos;alta luce che da s&#xe9; &#xe8; vera.</l>
	</p>
	<p>
		<l>Da quinci innanzi il mio veder fu maggio</l>
		<l>che &apos;l parlar mostra, ch&apos;a tal vista cede,</l>
		<l>e cede la memoria a tanto oltraggio.</l>
	</p>
	<p>
		<l>Qual &#xe8; colui che sognando vede,</l>
		<l>che dopo &apos;l sogno la passione impressa</l>
		<l>rimane, e l&apos;altro a la mente non riede,</l>
	</p>
	<p>
		<l>cotal son io, ch&#xe9; quasi tutta cessa</l>
		<l>mia visione, e ancor mi distilla</l>
		<l>nel core il dolce che nacque da essa.</l>
	</p>
	<p>
		<l>Cos&#xec; la neve al sol si disigilla;</l>
		<l>cos&#xec; al vento ne le foglie levi</l>
		<l>si perdea la sentenza di Sibilla.</l>
	</p>
	<p>
		<l>O somma luce che tanto ti levi</l>
		<l>da&apos; concetti mortali, a la mia mente</l>
		<l>ripresta un poco di quel che parevi,</l>
	</p>
	<p>
		<l>e fa la lingua mia tanto possente,</l>
		<l>ch&apos;una favilla sol de la tua gloria</l>
		<l>possa lasciare a la futura gente;</l>
	</p>
	<p>
		<l>ch&#xe9;, per tornare alquanto a mia memoria</l>
		<l>e per sonare un poco in questi versi,</l>
		<l>pi&#xf9; si conceper&#xe0; di tua vittoria.</l>
	</p>
	<p>
		<l>Io credo, per l&apos;acume ch&apos;io soffersi</l>
		<l>del vivo raggio, ch&apos;i&apos; sarei smarrito,</l>
		<l>se li occhi miei da lui fossero aversi.</l>
	</p>
	<p>
		<l>E&apos; mi ricorda ch&apos;io fui pi&#xf9; ardito</l>
		<l>per questo a sostener, tanto ch&apos;i&apos; giunsi</l>
		<l>l&apos;aspetto mio col valore infinito.</l>
	</p>
	<p>
		<l>Oh abbondante grazia ond&apos;io presunsi</l>
		<l>ficcar lo viso per la luce etterna,</l>
		<l>tanto che la veduta vi consunsi!</l>
	</p>
	<p>
		<l>Nel suo profondo vidi che s&apos;interna</l>
		<l>legato con amore in un volume,</l>
		<l>ci&#xf2; che per l&apos;universo si squaderna:</l>
	</p>
	<p>
		<l>sustanze e accidenti e lor costume,</l>
		<l>quasi conflati insieme, per tal modo</l>
		<l>che ci&#xf2; ch&apos;i&apos; dico &#xe8; un semplice lume.</l>
	</p>
	<p>
		<l>La forma universal di questo nodo</l>
		<l>credo ch&apos;i&apos; vidi, perch&#xe9; pi&#xf9; di largo,</l>
		<l>dicendo questo, mi sento ch&apos;i&apos; godo.</l>
	</p>
	<p>
		<l>Un punto solo m&apos;&#xe8; maggior letargo</l>
		<l>che venticinque secoli a la &apos;mpresa,</l>
		<l>che f&#xe9; Nettuno ammirar l&apos;ombra d&apos;Argo.</l>
	</p>
	<p>
		<l>Cos&#xec; la mente mia, tutta sospesa,</l>
		<l>mirava fissa, immobile e attenta,</l>
		<l>e sempre di mirar faceasi accesa.</l>
	</p>
	<p>
		<l>A quella luce cotal si diventa,</l>
		<l>che volgersi da lei per altro aspetto</l>
		<l>&#xe8; impossibil che mai si consenta;</l>
	</p>
	<p>
		<l>per&#xf2; che &apos;l ben, ch&apos;&#xe8; del volere obietto,</l>
		<l>tutto s&apos;accoglie in lei, e fuor di quella</l>
		<l>&#xe8; defettivo ci&#xf2; ch&apos;&#xe8; l&#xec; perfetto.</l>
	</p>
	<p>
		<l>Omai sar&#xe0; pi&#xf9; corta mia favella,</l>
		<l>pur a quel ch&apos;io ricordo, che d&apos;un fante</l>
		<l>che bagni ancor la lingua a la mammella.</l>
	</p>
	<p>
		<l>Non perch&#xe9; pi&#xf9; ch&apos;un semplice sembiante</l>
		<l>fosse nel vivo lume ch&apos;io mirava,</l>
		<l>che tal &#xe8; sempre qual s&apos;era davante;</l>
	</p>
	<p>
		<l>ma per la vista che s&apos;avvalorava</l>
		<l>in me guardando, una sola parvenza,</l>
		<l>mutandom&apos;io, a me si travagliava.</l>
	</p>
	<p>
		<l>Ne la profonda e chiara sussistenza</l>
		<l>de l&apos;alto lume parvermi tre giri</l>
		<l>di tre colori e d&apos;una contenenza;</l>
	</p>
	<p>
		<l>e l&apos;un da l&apos;altro come iri da iri</l>
		<l>parea reflesso, e &apos;l terzo parea foco</l>
		<l>che quinci e quindi igualmente si spiri.</l>
	</p>
	<p>
		<l>Oh quanto &#xe8; corto il dire e come fioco</l>
		<l>al mio concetto! e questo, a quel ch&apos;i&apos; vidi,</l>
		<l>&#xe8; tanto, che non basta a dicer &apos;poco&apos;.</l>
	</p>
	<p>
		<l>O luce etterna che sola in te sidi,</l>
		<l>sola t&apos;intendi, e da te intelletta</l>
		<l>e intendente te ami e arridi!</l>
	</p>
	<p>
		<l>Quella circulazion che s&#xec; concetta</l>
		<l>pareva in te come lume reflesso,</l>
		<l>da li occhi miei alquanto circunspetta,</l>
	</p>
	<p>
		<l>dentro da s&#xe9;, del suo colore stesso,</l>
		<l>mi parve pinta de la nostra effige:</l>
		<l>per che &apos;l mio viso in lei tutto era messo.</l>
	</p>
	<p>
		<l>Qual &#xe8; &apos;l geom&#xe8;tra che tutto s&apos;affige</l>
		<l>per misurar lo cerchio, e non ritrova,</l>
		<l>pensando, quel principio ond&apos;elli indige,</l>
	</p>
	<p>
		<l>tal era io a quella vista nova:</l>
		<l>veder voleva come si convenne</l>
		<l>l&apos;imago al cerchio e come vi s&apos;indova;</l>
	</p>
	<p>
		<l>ma non eran da ci&#xf2; le proprie penne:</l>
		<l>se non che la mia mente fu percossa</l>
		<l>da un fulgore in che sua voglia venne.</l>
	</p>
	<p>
		<l>A l&apos;alta fantasia qui manc&#xf2; possa;</l>
		<l>ma gi&#xe0; volgeva il mio disio e &apos;l velle,</l>
		<l>s&#xec; come rota ch&apos;igualmente &#xe8; mossa,</l>
	</p>
	<p>
		<l>l&apos;amor che move il sole e l&apos;altre stelle.</l>
	</p>
</page>
