<?xml version="1.0" encoding="UTF-8"?>
<page>
	<p>
		<l>Intra due cibi, distanti e moventi</l>
		<l>d&apos;un modo, prima si morria di fame,</l>
		<l>che liber&apos;omo l&apos;un recasse ai denti;</l>
	</p>
	<p>
		<l>s&#xec; si starebbe un agno intra due brame</l>
		<l>di fieri lupi, igualmente temendo;</l>
		<l>s&#xec; si starebbe un cane intra due dame:</l>
	</p>
	<p>
		<l>per che, s&apos;i&apos; mi tacea, me non riprendo,</l>
		<l>da li miei dubbi d&apos;un modo sospinto,</l>
		<l>poi ch&apos;era necessario, n&#xe9; commendo.</l>
	</p>
	<p>
		<l>Io mi tacea, ma &apos;l mio disir dipinto</l>
		<l>m&apos;era nel viso, e &apos;l dimandar con ello,</l>
		<l>pi&#xf9; caldo assai che per parlar distinto.</l>
	</p>
	<p>
		<l>F&#xe9; s&#xec; Beatrice qual f&#xe9; Daniello,</l>
		<l>Nabuccodonosor levando d&apos;ira,</l>
		<l>che l&apos;avea fatto ingiustamente fello;</l>
	</p>
	<p>
		<l>e disse: &#xab;Io veggio ben come ti tira</l>
		<l>uno e altro disio, s&#xec; che tua cura</l>
		<l>s&#xe9; stessa lega s&#xec; che fuor non spira.</l>
	</p>
	<p>
		<l>Tu argomenti: &quot;Se &apos;l buon voler dura,</l>
		<l>la violenza altrui per qual ragione</l>
		<l>di meritar mi scema la misura?&quot;.</l>
	</p>
	<p>
		<l>Ancor di dubitar ti d&#xe0; cagione</l>
		<l>parer tornarsi l&apos;anime a le stelle,</l>
		<l>secondo la sentenza di Platone.</l>
	</p>
	<p>
		<l>Queste son le question che nel tuo velle</l>
		<l>pontano igualmente; e per&#xf2; pria</l>
		<l>tratter&#xf2; quella che pi&#xf9; ha di felle.</l>
	</p>
	<p>
		<l>D&apos;i Serafin colui che pi&#xf9; s&apos;india,</l>
		<l>Mois&#xe8;, Samuel, e quel Giovanni</l>
		<l>che prender vuoli, io dico, non Maria,</l>
	</p>
	<p>
		<l>non hanno in altro cielo i loro scanni</l>
		<l>che questi spirti che mo t&apos;appariro,</l>
		<l>n&#xe9; hanno a l&apos;esser lor pi&#xf9; o meno anni;</l>
	</p>
	<p>
		<l>ma tutti fanno bello il primo giro,</l>
		<l>e differentemente han dolce vita</l>
		<l>per sentir pi&#xf9; e men l&apos;etterno spiro.</l>
	</p>
	<p>
		<l>Qui si mostraro, non perch&#xe9; sortita</l>
		<l>sia questa spera lor, ma per far segno</l>
		<l>de la celestial c&apos;ha men salita.</l>
	</p>
	<p>
		<l>Cos&#xec; parlar conviensi al vostro ingegno,</l>
		<l>per&#xf2; che solo da sensato apprende</l>
		<l>ci&#xf2; che fa poscia d&apos;intelletto degno.</l>
	</p>
	<p>
		<l>Per questo la Scrittura condescende</l>
		<l>a vostra facultate, e piedi e mano</l>
		<l>attribuisce a Dio, e altro intende;</l>
	</p>
	<p>
		<l>e Santa Chiesa con aspetto umano</l>
		<l>Gabriel e Michel vi rappresenta,</l>
		<l>e l&apos;altro che Tobia rifece sano.</l>
	</p>
	<p>
		<l>Quel che Timeo de l&apos;anime argomenta</l>
		<l>non &#xe8; simile a ci&#xf2; che qui si vede,</l>
		<l>per&#xf2; che, come dice, par che senta.</l>
	</p>
	<p>
		<l>Dice che l&apos;alma a la sua stella riede,</l>
		<l>credendo quella quindi esser decisa</l>
		<l>quando natura per forma la diede;</l>
	</p>
	<p>
		<l>e forse sua sentenza &#xe8; d&apos;altra guisa</l>
		<l>che la voce non suona, ed esser puote</l>
		<l>con intenzion da non esser derisa.</l>
	</p>
	<p>
		<l>S&apos;elli intende tornare a queste ruote</l>
		<l>l&apos;onor de la influenza e &apos;l biasmo, forse</l>
		<l>in alcun vero suo arco percuote.</l>
	</p>
	<p>
		<l>Questo principio, male inteso, torse</l>
		<l>gi&#xe0; tutto il mondo quasi, s&#xec; che Giove,</l>
		<l>Mercurio e Marte a nominar trascorse.</l>
	</p>
	<p>
		<l>L&apos;altra dubitazion che ti commove</l>
		<l>ha men velen, per&#xf2; che sua malizia</l>
		<l>non ti poria menar da me altrove.</l>
	</p>
	<p>
		<l>Parere ingiusta la nostra giustizia</l>
		<l>ne li occhi d&apos;i mortali, &#xe8; argomento</l>
		<l>di fede e non d&apos;eretica nequizia.</l>
	</p>
	<p>
		<l>Ma perch&#xe9; puote vostro accorgimento</l>
		<l>ben penetrare a questa veritate,</l>
		<l>come disiri, ti far&#xf2; contento.</l>
	</p>
	<p>
		<l>Se violenza &#xe8; quando quel che pate</l>
		<l>niente conferisce a quel che sforza,</l>
		<l>non fuor quest&apos;alme per essa scusate;</l>
	</p>
	<p>
		<l>ch&#xe9; volont&#xe0;, se non vuol, non s&apos;ammorza,</l>
		<l>ma fa come natura face in foco,</l>
		<l>se mille volte violenza il torza.</l>
	</p>
	<p>
		<l>Per che, s&apos;ella si piega assai o poco,</l>
		<l>segue la forza; e cos&#xec; queste fero</l>
		<l>possendo rifuggir nel santo loco.</l>
	</p>
	<p>
		<l>Se fosse stato lor volere intero,</l>
		<l>come tenne Lorenzo in su la grada,</l>
		<l>e fece Muzio a la sua man severo,</l>
	</p>
	<p>
		<l>cos&#xec; l&apos;avria ripinte per la strada</l>
		<l>ond&apos;eran tratte, come fuoro sciolte;</l>
		<l>ma cos&#xec; salda voglia &#xe8; troppo rada.</l>
	</p>
	<p>
		<l>E per queste parole, se ricolte</l>
		<l>l&apos;hai come dei, &#xe8; l&apos;argomento casso</l>
		<l>che t&apos;avria fatto noia ancor pi&#xf9; volte.</l>
	</p>
	<p>
		<l>Ma or ti s&apos;attraversa un altro passo</l>
		<l>dinanzi a li occhi, tal che per te stesso</l>
		<l>non usciresti: pria saresti lasso.</l>
	</p>
	<p>
		<l>Io t&apos;ho per certo ne la mente messo</l>
		<l>ch&apos;alma beata non poria mentire,</l>
		<l>per&#xf2; ch&apos;&#xe8; sempre al primo vero appresso;</l>
	</p>
	<p>
		<l>e poi potesti da Piccarda udire</l>
		<l>che l&apos;affezion del vel Costanza tenne;</l>
		<l>s&#xec; ch&apos;ella par qui meco contradire.</l>
	</p>
	<p>
		<l>Molte fiate gi&#xe0;, frate, addivenne</l>
		<l>che, per fuggir periglio, contra grato</l>
		<l>si f&#xe9; di quel che far non si convenne;</l>
	</p>
	<p>
		<l>come Almeone, che, di ci&#xf2; pregato</l>
		<l>dal padre suo, la propria madre spense,</l>
		<l>per non perder piet&#xe0;, si f&#xe9; spietato.</l>
	</p>
	<p>
		<l>A questo punto voglio che tu pense</l>
		<l>che la forza al voler si mischia, e fanno</l>
		<l>s&#xec; che scusar non si posson l&apos;offense.</l>
	</p>
	<p>
		<l>Voglia assoluta non consente al danno;</l>
		<l>ma consentevi in tanto in quanto teme,</l>
		<l>se si ritrae, cadere in pi&#xf9; affanno.</l>
	</p>
	<p>
		<l>Per&#xf2;, quando Piccarda quello spreme,</l>
		<l>de la voglia assoluta intende, e io</l>
		<l>de l&apos;altra; s&#xec; che ver diciamo insieme&#xbb;.</l>
	</p>
	<p>
		<l>Cotal fu l&apos;ondeggiar del santo rio</l>
		<l>ch&apos;usc&#xec; del fonte ond&apos;ogne ver deriva;</l>
		<l>tal puose in pace uno e altro disio.</l>
	</p>
	<p>
		<l>&#xab;O amanza del primo amante, o diva&#xbb;,</l>
		<l>diss&apos;io appresso, &#xab;il cui parlar m&apos;inonda</l>
		<l>e scalda s&#xec;, che pi&#xf9; e pi&#xf9; m&apos;avviva,</l>
	</p>
	<p>
		<l>non &#xe8; l&apos;affezion mia tanto profonda,</l>
		<l>che basti a render voi grazia per grazia;</l>
		<l>ma quei che vede e puote a ci&#xf2; risponda.</l>
	</p>
	<p>
		<l>Io veggio ben che gi&#xe0; mai non si sazia</l>
		<l>nostro intelletto, se &apos;l ver non lo illustra</l>
		<l>di fuor dal qual nessun vero si spazia.</l>
	</p>
	<p>
		<l>Posasi in esso, come fera in lustra,</l>
		<l>tosto che giunto l&apos;ha; e giugner puollo:</l>
		<l>se non, ciascun disio sarebbe frustra.</l>
	</p>
	<p>
		<l>Nasce per quello, a guisa di rampollo,</l>
		<l>a pi&#xe8; del vero il dubbio; ed &#xe8; natura</l>
		<l>ch&apos;al sommo pinge noi di collo in collo.</l>
	</p>
	<p>
		<l>Questo m&apos;invita, questo m&apos;assicura</l>
		<l>con reverenza, donna, a dimandarvi</l>
		<l>d&apos;un&apos;altra verit&#xe0; che m&apos;&#xe8; oscura.</l>
	</p>
	<p>
		<l>Io vo&apos; saper se l&apos;uom pu&#xf2; sodisfarvi</l>
		<l>ai voti manchi s&#xec; con altri beni,</l>
		<l>ch&apos;a la vostra statera non sien parvi&#xbb;.</l>
	</p>
	<p>
		<l>Beatrice mi guard&#xf2; con li occhi pieni</l>
		<l>di faville d&apos;amor cos&#xec; divini,</l>
		<l>che, vinta, mia virtute di&#xe8; le reni,</l>
	</p>
	<p>
		<l>e quasi mi perdei con li occhi chini.</l>
	</p>
</page>
