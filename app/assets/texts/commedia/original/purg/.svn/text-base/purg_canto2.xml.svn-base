<?xml version="1.0" encoding="UTF-8"?>
<page>
	<p>
		<l>Gi&#xe0; era &apos;l sole a l&apos;orizzonte giunto</l>
		<l>lo cui meridian cerchio coverchia</l>
		<l>Ierusal&#xe8;m col suo pi&#xf9; alto punto;</l>
	</p>
	<p>
		<l>e la notte, che opposita a lui cerchia,</l>
		<l>uscia di Gange fuor con le Bilance,</l>
		<l>che le caggion di man quando soverchia;</l>
	</p>
	<p>
		<l>s&#xec; che le bianche e le vermiglie guance,</l>
		<l>l&#xe0; dov&apos;i&apos; era, de la bella Aurora</l>
		<l>per troppa etate divenivan rance.</l>
	</p>
	<p>
		<l>Noi eravam lunghesso mare ancora,</l>
		<l>come gente che pensa a suo cammino,</l>
		<l>che va col cuore e col corpo dimora.</l>
	</p>
	<p>
		<l>Ed ecco, qual, sorpreso dal mattino,</l>
		<l>per li grossi vapor Marte rosseggia</l>
		<l>gi&#xf9; nel ponente sovra &apos;l suol marino,</l>
	</p>
	<p>
		<l>cotal m&apos;apparve, s&apos;io ancor lo veggia,</l>
		<l>un lume per lo mar venir s&#xec; ratto,</l>
		<l>che &apos;l muover suo nessun volar pareggia.</l>
	</p>
	<p>
		<l>Dal qual com&apos;io un poco ebbi ritratto</l>
		<l>l&apos;occhio per domandar lo duca mio,</l>
		<l>rividil pi&#xf9; lucente e maggior fatto.</l>
	</p>
	<p>
		<l>Poi d&apos;ogne lato ad esso m&apos;appario</l>
		<l>un non sapeva che bianco, e di sotto</l>
		<l>a poco a poco un altro a lui uscio.</l>
	</p>
	<p>
		<l>Lo mio maestro ancor non facea motto,</l>
		<l>mentre che i primi bianchi apparver ali;</l>
		<l>allor che ben conobbe il galeotto,</l>
	</p>
	<p>
		<l>grid&#xf2;: &#xab;Fa, fa che le ginocchia cali.</l>
		<l>Ecco l&apos;angel di Dio: piega le mani;</l>
		<l>omai vedrai di s&#xec; fatti officiali.</l>
	</p>
	<p>
		<l>Vedi che sdegna li argomenti umani,</l>
		<l>s&#xec; che remo non vuol, n&#xe9; altro velo</l>
		<l>che l&apos;ali sue, tra liti s&#xec; lontani.</l>
	</p>
	<p>
		<l>Vedi come l&apos;ha dritte verso &apos;l cielo,</l>
		<l>trattando l&apos;aere con l&apos;etterne penne,</l>
		<l>che non si mutan come mortal pelo&#xbb;.</l>
	</p>
	<p>
		<l>Poi, come pi&#xf9; e pi&#xf9; verso noi venne</l>
		<l>l&apos;uccel divino, pi&#xf9; chiaro appariva:</l>
		<l>per che l&apos;occhio da presso nol sostenne,</l>
	</p>
	<p>
		<l>ma chinail giuso; e quei sen venne a riva</l>
		<l>con un vasello snelletto e leggero,</l>
		<l>tanto che l&apos;acqua nulla ne &apos;nghiottiva.</l>
	</p>
	<p>
		<l>Da poppa stava il celestial nocchiero,</l>
		<l>tal che faria beato pur descripto;</l>
		<l>e pi&#xf9; di cento spirti entro sediero.</l>
	</p>
	<p>
		<l>&apos;In exitu Israel de Aegypto&apos;</l>
		<l>cantavan tutti insieme ad una voce</l>
		<l>con quanto di quel salmo &#xe8; poscia scripto.</l>
	</p>
	<p>
		<l>Poi fece il segno lor di santa croce;</l>
		<l>ond&apos;ei si gittar tutti in su la piaggia;</l>
		<l>ed el sen g&#xec;, come venne, veloce.</l>
	</p>
	<p>
		<l>La turba che rimase l&#xec;, selvaggia</l>
		<l>parea del loco, rimirando intorno</l>
		<l>come colui che nove cose assaggia.</l>
	</p>
	<p>
		<l>Da tutte parti saettava il giorno</l>
		<l>lo sol, ch&apos;avea con le saette conte</l>
		<l>di mezzo &apos;l ciel cacciato Capricorno,</l>
	</p>
	<p>
		<l>quando la nova gente alz&#xf2; la fronte</l>
		<l>ver&apos; noi, dicendo a noi: &#xab;Se voi sapete,</l>
		<l>mostratene la via di gire al monte&#xbb;.</l>
	</p>
	<p>
		<l>E Virgilio rispuose: &#xab;Voi credete</l>
		<l>forse che siamo esperti d&apos;esto loco;</l>
		<l>ma noi siam peregrin come voi siete.</l>
	</p>
	<p>
		<l>Dianzi venimmo, innanzi a voi un poco,</l>
		<l>per altra via, che fu s&#xec; aspra e forte,</l>
		<l>che lo salire omai ne parr&#xe0; gioco&#xbb;.</l>
	</p>
	<p>
		<l>L&apos;anime, che si fuor di me accorte,</l>
		<l>per lo spirare, ch&apos;i&apos; era ancor vivo,</l>
		<l>maravigliando diventaro smorte.</l>
	</p>
	<p>
		<l>E come a messagger che porta ulivo</l>
		<l>tragge la gente per udir novelle,</l>
		<l>e di calcar nessun si mostra schivo,</l>
	</p>
	<p>
		<l>cos&#xec; al viso mio s&apos;affisar quelle</l>
		<l>anime fortunate tutte quante,</l>
		<l>quasi obliando d&apos;ire a farsi belle.</l>
	</p>
	<p>
		<l>Io vidi una di lor trarresi avante</l>
		<l>per abbracciarmi con s&#xec; grande affetto,</l>
		<l>che mosse me a far lo somigliante.</l>
	</p>
	<p>
		<l>Ohi ombre vane, fuor che ne l&apos;aspetto!</l>
		<l>tre volte dietro a lei le mani avvinsi,</l>
		<l>e tante mi tornai con esse al petto.</l>
	</p>
	<p>
		<l>Di maraviglia, credo, mi dipinsi;</l>
		<l>per che l&apos;ombra sorrise e si ritrasse,</l>
		<l>e io, seguendo lei, oltre mi pinsi.</l>
	</p>
	<p>
		<l>Soavemente disse ch&apos;io posasse;</l>
		<l>allor conobbi chi era, e pregai</l>
		<l>che, per parlarmi, un poco s&apos;arrestasse.</l>
	</p>
	<p>
		<l>Rispuosemi: &#xab;Cos&#xec; com&apos;io t&apos;amai</l>
		<l>nel mortal corpo, cos&#xec; t&apos;amo sciolta:</l>
		<l>per&#xf2; m&apos;arresto; ma tu perch&#xe9; vai?&#xbb;.</l>
	</p>
	<p>
		<l>&#xab;Casella mio, per tornar altra volta</l>
		<l>l&#xe0; dov&apos;io son, fo io questo viaggio&#xbb;,</l>
		<l>diss&apos;io; &#xab;ma a te com&apos;&#xe8; tanta ora tolta?&#xbb;.</l>
	</p>
	<p>
		<l>Ed elli a me: &#xab;Nessun m&apos;&#xe8; fatto oltraggio,</l>
		<l>se quei che leva quando e cui li piace,</l>
		<l>pi&#xf9; volte m&apos;ha negato esto passaggio;</l>
	</p>
	<p>
		<l>ch&#xe9; di giusto voler lo suo si face:</l>
		<l>veramente da tre mesi elli ha tolto</l>
		<l>chi ha voluto intrar, con tutta pace.</l>
	</p>
	<p>
		<l>Ond&apos;io, ch&apos;era ora a la marina v&#xf2;lto</l>
		<l>dove l&apos;acqua di Tevero s&apos;insala,</l>
		<l>benignamente fu&apos; da lui ricolto.</l>
	</p>
	<p>
		<l>A quella foce ha elli or dritta l&apos;ala,</l>
		<l>per&#xf2; che sempre quivi si ricoglie</l>
		<l>qual verso Acheronte non si cala&#xbb;.</l>
	</p>
	<p>
		<l>E io: &#xab;Se nuova legge non ti toglie</l>
		<l>memoria o uso a l&apos;amoroso canto</l>
		<l>che mi solea quetar tutte mie doglie,</l>
	</p>
	<p>
		<l>di ci&#xf2; ti piaccia consolare alquanto</l>
		<l>l&apos;anima mia, che, con la sua persona</l>
		<l>venendo qui, &#xe8; affannata tanto!&#xbb;.</l>
	</p>
	<p>
		<l>&apos;Amor che ne la mente mi ragiona&apos;</l>
		<l>cominci&#xf2; elli allor s&#xec; dolcemente,</l>
		<l>che la dolcezza ancor dentro mi suona.</l>
	</p>
	<p>
		<l>Lo mio maestro e io e quella gente</l>
		<l>ch&apos;eran con lui parevan s&#xec; contenti,</l>
		<l>come a nessun toccasse altro la mente.</l>
	</p>
	<p>
		<l>Noi eravam tutti fissi e attenti</l>
		<l>a le sue note; ed ecco il veglio onesto</l>
		<l>gridando: &#xab;Che &#xe8; ci&#xf2;, spiriti lenti?</l>
	</p>
	<p>
		<l>qual negligenza, quale stare &#xe8; questo?</l>
		<l>Correte al monte a spogliarvi lo scoglio</l>
		<l>ch&apos;esser non lascia a voi Dio manifesto&#xbb;.</l>
	</p>
	<p>
		<l>Come quando, cogliendo biado o loglio,</l>
		<l>li colombi adunati a la pastura,</l>
		<l>queti, sanza mostrar l&apos;usato orgoglio,</l>
	</p>
	<p>
		<l>osa appare ond&apos;elli abbian paura,</l>
		<l>subitamente lasciano star l&apos;esca,</l>
		<l>perch&apos;assaliti son da maggior cura;</l>
	</p>
	<p>
		<l>cos&#xec; vid&apos;io quella masnada fresca</l>
		<l>lasciar lo canto, e fuggir ver&apos; la costa,</l>
		<l>com&apos;om che va, n&#xe9; sa dove riesca:</l>
	</p>
	<p>
		<l>n&#xe9; la nostra partita fu men tosta.</l>
	</p>
</page>
