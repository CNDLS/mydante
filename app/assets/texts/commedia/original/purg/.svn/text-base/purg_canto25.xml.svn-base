<?xml version="1.0" encoding="UTF-8"?>
<page>
	<p>
		<l>Ora era onde &apos;l salir non volea storpio;</l>
		<l>ch&#xe9; &apos;l sole avea il cerchio di merigge</l>
		<l>lasciato al Tauro e la notte a lo Scorpio:</l>
	</p>
	<p>
		<l>per che, come fa l&apos;uom che non s&apos;affigge</l>
		<l>ma vassi a la via sua, che che li appaia,</l>
		<l>se di bisogno stimolo il trafigge,</l>
	</p>
	<p>
		<l>cos&#xec; intrammo noi per la callaia,</l>
		<l>uno innanzi altro prendendo la scala</l>
		<l>che per artezza i salitor dispaia.</l>
	</p>
	<p>
		<l>E quale il cicognin che leva l&apos;ala</l>
		<l>per voglia di volare, e non s&apos;attenta</l>
		<l>d&apos;abbandonar lo nido, e gi&#xf9; la cala;</l>
	</p>
	<p>
		<l>tal era io con voglia accesa e spenta</l>
		<l>di dimandar, venendo infino a l&apos;atto</l>
		<l>che fa colui ch&apos;a dicer s&apos;argomenta.</l>
	</p>
	<p>
		<l>Non lasci&#xf2;, per l&apos;andar che fosse ratto,</l>
		<l>lo dolce padre mio, ma disse: &#xab;Scocca</l>
		<l>l&apos;arco del dir, che &apos;nfino al ferro hai tratto&#xbb;.</l>
	</p>
	<p>
		<l>Allor sicuramente apri&apos; la bocca</l>
		<l>e cominciai: &#xab;Come si pu&#xf2; far magro</l>
		<l>l&#xe0; dove l&apos;uopo di nodrir non tocca?&#xbb;.</l>
	</p>
	<p>
		<l>&#xab;Se t&apos;ammentassi come Meleagro</l>
		<l>si consum&#xf2; al consumar d&apos;un stizzo,</l>
		<l>non fora&#xbb;, disse, &#xab;a te questo s&#xec; agro;</l>
	</p>
	<p>
		<l>e se pensassi come, al vostro guizzo,</l>
		<l>guizza dentro a lo specchio vostra image,</l>
		<l>ci&#xf2; che par duro ti parrebbe vizzo.</l>
	</p>
	<p>
		<l>Ma perch&#xe9; dentro a tuo voler t&apos;adage,</l>
		<l>ecco qui Stazio; e io lui chiamo e prego</l>
		<l>che sia or sanator de le tue piage&#xbb;.</l>
	</p>
	<p>
		<l>&#xab;Se la veduta etterna li dislego&#xbb;,</l>
		<l>rispuose Stazio, &#xab;l&#xe0; dove tu sie,</l>
		<l>discolpi me non potert&apos;io far nego&#xbb;.</l>
	</p>
	<p>
		<l>Poi cominci&#xf2;: &#xab;Se le parole mie,</l>
		<l>figlio, la mente tua guarda e riceve,</l>
		<l>lume ti fiero al come che tu die.</l>
	</p>
	<p>
		<l>Sangue perfetto, che poi non si beve</l>
		<l>da l&apos;assetate vene, e si rimane</l>
		<l>quasi alimento che di mensa leve,</l>
	</p>
	<p>
		<l>prende nel core a tutte membra umane</l>
		<l>virtute informativa, come quello</l>
		<l>ch&apos;a farsi quelle per le vene vane.</l>
	</p>
	<p>
		<l>Ancor digesto, scende ov&apos;&#xe8; pi&#xf9; bello</l>
		<l>tacer che dire; e quindi poscia geme</l>
		<l>sovr&apos;altrui sangue in natural vasello.</l>
	</p>
	<p>
		<l>Ivi s&apos;accoglie l&apos;uno e l&apos;altro insieme,</l>
		<l>l&apos;un disposto a patire, e l&apos;altro a fare</l>
		<l>per lo perfetto loco onde si preme;</l>
	</p>
	<p>
		<l>e, giunto lui, comincia ad operare</l>
		<l>coagulando prima, e poi avviva</l>
		<l>ci&#xf2; che per sua matera f&#xe9; constare.</l>
	</p>
	<p>
		<l>Anima fatta la virtute attiva</l>
		<l>qual d&apos;una pianta, in tanto differente,</l>
		<l>che questa &#xe8; in via e quella &#xe8; gi&#xe0; a riva,</l>
	</p>
	<p>
		<l>tanto ovra poi, che gi&#xe0; si move e sente,</l>
		<l>come spungo marino; e indi imprende</l>
		<l>ad organar le posse ond&apos;&#xe8; semente.</l>
	</p>
	<p>
		<l>Or si spiega, figliuolo, or si distende</l>
		<l>la virt&#xf9; ch&apos;&#xe8; dal cor del generante,</l>
		<l>dove natura a tutte membra intende.</l>
	</p>
	<p>
		<l>Ma come d&apos;animal divegna fante,</l>
		<l>non vedi tu ancor: quest&apos;&#xe8; tal punto,</l>
		<l>che pi&#xf9; savio di te f&#xe9; gi&#xe0; errante,</l>
	</p>
	<p>
		<l>s&#xec; che per sua dottrina f&#xe9; disgiunto</l>
		<l>da l&apos;anima il possibile intelletto,</l>
		<l>perch&#xe9; da lui non vide organo assunto.</l>
	</p>
	<p>
		<l>Apri a la verit&#xe0; che viene il petto;</l>
		<l>e sappi che, s&#xec; tosto come al feto</l>
		<l>l&apos;articular del cerebro &#xe8; perfetto,</l>
	</p>
	<p>
		<l>lo motor primo a lui si volge lieto</l>
		<l>sovra tant&apos;arte di natura, e spira</l>
		<l>spirito novo, di vert&#xf9; repleto,</l>
	</p>
	<p>
		<l>che ci&#xf2; che trova attivo quivi, tira</l>
		<l>in sua sustanzia, e fassi un&apos;alma sola,</l>
		<l>che vive e sente e s&#xe9; in s&#xe9; rigira.</l>
	</p>
	<p>
		<l>E perch&#xe9; meno ammiri la parola,</l>
		<l>guarda il calor del sole che si fa vino,</l>
		<l>giunto a l&apos;omor che de la vite cola.</l>
	</p>
	<p>
		<l>Quando Laches&#xec;s non ha pi&#xf9; del lino,</l>
		<l>solvesi da la carne, e in virtute</l>
		<l>ne porta seco e l&apos;umano e &apos;l divino:</l>
	</p>
	<p>
		<l>l&apos;altre potenze tutte quante mute;</l>
		<l>memoria, intelligenza e volontade</l>
		<l>in atto molto pi&#xf9; che prima agute.</l>
	</p>
	<p>
		<l>Sanza restarsi per s&#xe9; stessa cade</l>
		<l>mirabilmente a l&apos;una de le rive;</l>
		<l>quivi conosce prima le sue strade.</l>
	</p>
	<p>
		<l>Tosto che loco l&#xec; la circunscrive,</l>
		<l>la virt&#xf9; formativa raggia intorno</l>
		<l>cos&#xec; e quanto ne le membra vive.</l>
	</p>
	<p>
		<l>E come l&apos;aere, quand&apos;&#xe8; ben piorno,</l>
		<l>per l&apos;altrui raggio che &apos;n s&#xe9; si reflette,</l>
		<l>di diversi color diventa addorno;</l>
	</p>
	<p>
		<l>cos&#xec; l&apos;aere vicin quivi si mette</l>
		<l>in quella forma ch&apos;&#xe8; in lui suggella</l>
		<l>virtualmente l&apos;alma che ristette;</l>
	</p>
	<p>
		<l>e simigliante poi a la fiammella</l>
		<l>che segue il foco l&#xe0; &apos;vunque si muta,</l>
		<l>segue lo spirto sua forma novella.</l>
	</p>
	<p>
		<l>Per&#xf2; che quindi ha poscia sua paruta,</l>
		<l>&#xe8; chiamata ombra; e quindi organa poi</l>
		<l>ciascun sentire infino a la veduta.</l>
	</p>
	<p>
		<l>Quindi parliamo e quindi ridiam noi;</l>
		<l>quindi facciam le lagrime e &apos; sospiri</l>
		<l>che per lo monte aver sentiti puoi.</l>
	</p>
	<p>
		<l>Secondo che ci affiggono i disiri</l>
		<l>e li altri affetti, l&apos;ombra si figura;</l>
		<l>e quest&apos;&#xe8; la cagion di che tu miri&#xbb;.</l>
	</p>
	<p>
		<l>E gi&#xe0; venuto a l&apos;ultima tortura</l>
		<l>s&apos;era per noi, e v&#xf2;lto a la man destra,</l>
		<l>ed eravamo attenti ad altra cura.</l>
	</p>
	<p>
		<l>Quivi la ripa fiamma in fuor balestra,</l>
		<l>e la cornice spira fiato in suso</l>
		<l>che la reflette e via da lei sequestra;</l>
	</p>
	<p>
		<l>ond&apos;ir ne convenia dal lato schiuso</l>
		<l>ad uno ad uno; e io temea &apos;l foco</l>
		<l>quinci, e quindi temeva cader giuso.</l>
	</p>
	<p>
		<l>Lo duca mio dicea: &#xab;Per questo loco</l>
		<l>si vuol tenere a li occhi stretto il freno,</l>
		<l>per&#xf2; ch&apos;errar potrebbesi per poco&#xbb;.</l>
	</p>
	<p>
		<l>&apos;Summae Deus clementiae&apos; nel seno</l>
		<l>al grande ardore allora udi&apos; cantando,</l>
		<l>che di volger mi f&#xe9; caler non meno;</l>
	</p>
	<p>
		<l>e vidi spirti per la fiamma andando;</l>
		<l>per ch&apos;io guardava a loro e a&apos; miei passi</l>
		<l>compartendo la vista a quando a quando.</l>
	</p>
	<p>
		<l>Appresso il fine ch&apos;a quell&apos;inno fassi,</l>
		<l>gridavano alto: &apos;Virum non cognosco&apos;;</l>
		<l>indi ricominciavan l&apos;inno bassi.</l>
	</p>
	<p>
		<l>Finitolo, anco gridavano: &#xab;Al bosco</l>
		<l>si tenne Diana, ed Elice caccionne</l>
		<l>che di Venere avea sentito il t&#xf2;sco&#xbb;.</l>
	</p>
	<p>
		<l>Indi al cantar tornavano; indi donne</l>
		<l>gridavano e mariti che fuor casti</l>
		<l>come virtute e matrimonio imponne.</l>
	</p>
	<p>
		<l>E questo modo credo che lor basti</l>
		<l>per tutto il tempo che &apos;l foco li abbruscia:</l>
		<l>con tal cura conviene e con tai pasti</l>
	</p>
	<p>
		<l>che la piaga da sezzo si ricuscia.</l>
	</p>
</page>
