<?xml version="1.0" encoding="UTF-8"?>
<page>
	<p>
		<l>Vago gi&#xe0; di cercar dentro e dintorno</l>
		<l>la divina foresta spessa e viva,</l>
		<l>ch&apos;a li occhi temperava il novo giorno,</l>
	</p>
	<p>
		<l>sanza pi&#xf9; aspettar, lasciai la riva,</l>
		<l>prendendo la campagna lento lento</l>
		<l>su per lo suol che d&apos;ogne parte auliva.</l>
	</p>
	<p>
		<l>Un&apos;aura dolce, sanza mutamento</l>
		<l>avere in s&#xe9;, mi feria per la fronte</l>
		<l>non di pi&#xf9; colpo che soave vento;</l>
	</p>
	<p>
		<l>per cui le fronde, tremolando, pronte</l>
		<l>tutte quante piegavano a la parte</l>
		<l>u&apos; la prim&apos;ombra gitta il santo monte;</l>
	</p>
	<p>
		<l>non per&#xf2; dal loro esser dritto sparte</l>
		<l>tanto, che li augelletti per le cime</l>
		<l>lasciasser d&apos;operare ogne lor arte;</l>
	</p>
	<p>
		<l>ma con piena letizia l&apos;ore prime,</l>
		<l>cantando, ricevieno intra le foglie,</l>
		<l>che tenevan bordone a le sue rime,</l>
	</p>
	<p>
		<l>tal qual di ramo in ramo si raccoglie</l>
		<l>per la pineta in su &apos;l lito di Chiassi,</l>
		<l>quand&apos;Eolo scilocco fuor discioglie.</l>
	</p>
	<p>
		<l>Gi&#xe0; m&apos;avean trasportato i lenti passi</l>
		<l>dentro a la selva antica tanto, ch&apos;io</l>
		<l>non potea rivedere ond&apos;io mi &apos;ntrassi;</l>
	</p>
	<p>
		<l>ed ecco pi&#xf9; andar mi tolse un rio,</l>
		<l>che &apos;nver&apos; sinistra con sue picciole onde</l>
		<l>piegava l&apos;erba che &apos;n sua ripa usc&#xec;o.</l>
	</p>
	<p>
		<l>Tutte l&apos;acque che son di qua pi&#xf9; monde,</l>
		<l>parrieno avere in s&#xe9; mistura alcuna,</l>
		<l>verso di quella, che nulla nasconde,</l>
	</p>
	<p>
		<l>avvegna che si mova bruna bruna</l>
		<l>sotto l&apos;ombra perpetua, che mai</l>
		<l>raggiar non lascia sole ivi n&#xe9; luna.</l>
	</p>
	<p>
		<l>Coi pi&#xe8; ristretti e con li occhi passai</l>
		<l>di l&#xe0; dal fiumicello, per mirare</l>
		<l>la gran variazion d&apos;i freschi mai;</l>
	</p>
	<p>
		<l>e l&#xe0; m&apos;apparve, s&#xec; com&apos;elli appare</l>
		<l>subitamente cosa che disvia</l>
		<l>per maraviglia tutto altro pensare,</l>
	</p>
	<p>
		<l>una donna soletta che si gia</l>
		<l>e cantando e scegliendo fior da fiore</l>
		<l>ond&apos;era pinta tutta la sua via.</l>
	</p>
	<p>
		<l>&#xab;Deh, bella donna, che a&apos; raggi d&apos;amore</l>
		<l>ti scaldi, s&apos;i&apos; vo&apos; credere a&apos; sembianti</l>
		<l>che soglion esser testimon del core,</l>
	</p>
	<p>
		<l>vegnati in voglia di trarreti avanti&#xbb;,</l>
		<l>diss&apos;io a lei, &#xab;verso questa rivera,</l>
		<l>tanto ch&apos;io possa intender che tu canti.</l>
	</p>
	<p>
		<l>Tu mi fai rimembrar dove e qual era</l>
		<l>Proserpina nel tempo che perdette</l>
		<l>la madre lei, ed ella primavera&#xbb;.</l>
	</p>
	<p>
		<l>Come si volge, con le piante strette</l>
		<l>a terra e intra s&#xe9;, donna che balli,</l>
		<l>e piede innanzi piede a pena mette,</l>
	</p>
	<p>
		<l>volsesi in su i vermigli e in su i gialli</l>
		<l>fioretti verso me, non altrimenti</l>
		<l>che vergine che li occhi onesti avvalli;</l>
	</p>
	<p>
		<l>e fece i prieghi miei esser contenti,</l>
		<l>s&#xec; appressando s&#xe9;, che &apos;l dolce suono</l>
		<l>veniva a me co&apos; suoi intendimenti.</l>
	</p>
	<p>
		<l>Tosto che fu l&#xe0; dove l&apos;erbe sono</l>
		<l>bagnate gi&#xe0; da l&apos;onde del bel fiume,</l>
		<l>di levar li occhi suoi mi fece dono.</l>
	</p>
	<p>
		<l>Non credo che splendesse tanto lume</l>
		<l>sotto le ciglia a Venere, trafitta</l>
		<l>dal figlio fuor di tutto suo costume.</l>
	</p>
	<p>
		<l>Ella ridea da l&apos;altra riva dritta,</l>
		<l>trattando pi&#xf9; color con le sue mani,</l>
		<l>che l&apos;alta terra sanza seme gitta.</l>
	</p>
	<p>
		<l>Tre passi ci facea il fiume lontani;</l>
		<l>ma Elesponto, l&#xe0; &apos;ve pass&#xf2; Serse,</l>
		<l>ancora freno a tutti orgogli umani,</l>
	</p>
	<p>
		<l>pi&#xf9; odio da Leandro non sofferse</l>
		<l>per mareggiare intra Sesto e Abido,</l>
		<l>che quel da me perch&apos;allor non s&apos;aperse.</l>
	</p>
	<p>
		<l>&#xab;Voi siete nuovi, e forse perch&apos;io rido&#xbb;,</l>
		<l>cominci&#xf2; ella, &#xab;in questo luogo eletto</l>
		<l>a l&apos;umana natura per suo nido,</l>
	</p>
	<p>
		<l>maravigliando tienvi alcun sospetto;</l>
		<l>ma luce rende il salmo Delectasti,</l>
		<l>che puote disnebbiar vostro intelletto.</l>
	</p>
	<p>
		<l>E tu che se&apos; dinanzi e mi pregasti,</l>
		<l>d&#xec; s&apos;altro vuoli udir; ch&apos;i&apos; venni presta</l>
		<l>ad ogne tua question tanto che basti&#xbb;.</l>
	</p>
	<p>
		<l>&#xab;L&apos;acqua&#xbb;, diss&apos;io, &#xab;e &apos;l suon de la foresta</l>
		<l>impugnan dentro a me novella fede</l>
		<l>di cosa ch&apos;io udi&apos; contraria a questa&#xbb;.</l>
	</p>
	<p>
		<l>Ond&apos;ella: &#xab;Io dicer&#xf2; come procede</l>
		<l>per sua cagion ci&#xf2; ch&apos;ammirar ti face,</l>
		<l>e purgher&#xf2; la nebbia che ti fiede.</l>
	</p>
	<p>
		<l>Lo sommo Ben, che solo esso a s&#xe9; piace,</l>
		<l>f&#xe9; l&apos;uom buono e a bene, e questo loco</l>
		<l>diede per arr&apos;a lui d&apos;etterna pace.</l>
	</p>
	<p>
		<l>Per sua difalta qui dimor&#xf2; poco;</l>
		<l>per sua difalta in pianto e in affanno</l>
		<l>cambi&#xf2; onesto riso e dolce gioco.</l>
	</p>
	<p>
		<l>Perch&#xe9; &apos;l turbar che sotto da s&#xe9; fanno</l>
		<l>l&apos;essalazion de l&apos;acqua e de la terra,</l>
		<l>che quanto posson dietro al calor vanno,</l>
	</p>
	<p>
		<l>a l&apos;uomo non facesse alcuna guerra,</l>
		<l>questo monte sal&#xec;o verso &apos;l ciel tanto,</l>
		<l>e libero n&apos;&#xe8; d&apos;indi ove si serra.</l>
	</p>
	<p>
		<l>Or perch&#xe9; in circuito tutto quanto</l>
		<l>l&apos;aere si volge con la prima volta,</l>
		<l>se non li &#xe8; rotto il cerchio d&apos;alcun canto,</l>
	</p>
	<p>
		<l>in questa altezza ch&apos;&#xe8; tutta disciolta</l>
		<l>ne l&apos;aere vivo, tal moto percuote,</l>
		<l>e fa sonar la selva perch&apos;&#xe8; folta;</l>
	</p>
	<p>
		<l>e la percossa pianta tanto puote,</l>
		<l>che de la sua virtute l&apos;aura impregna,</l>
		<l>e quella poi, girando, intorno scuote;</l>
	</p>
	<p>
		<l>e l&apos;altra terra, secondo ch&apos;&#xe8; degna</l>
		<l>per s&#xe9; e per suo ciel, concepe e figlia</l>
		<l>di diverse virt&#xf9; diverse legna.</l>
	</p>
	<p>
		<l>Non parrebbe di l&#xe0; poi maraviglia,</l>
		<l>udito questo, quando alcuna pianta</l>
		<l>sanza seme palese vi s&apos;appiglia.</l>
	</p>
	<p>
		<l>E saper dei che la campagna santa</l>
		<l>dove tu se&apos;, d&apos;ogne semenza &#xe8; piena,</l>
		<l>e frutto ha in s&#xe9; che di l&#xe0; non si schianta.</l>
	</p>
	<p>
		<l>L&apos;acqua che vedi non surge di vena</l>
		<l>che ristori vapor che gel converta,</l>
		<l>come fiume ch&apos;acquista e perde lena;</l>
	</p>
	<p>
		<l>ma esce di fontana salda e certa,</l>
		<l>che tanto dal voler di Dio riprende,</l>
		<l>quant&apos;ella versa da due parti aperta.</l>
	</p>
	<p>
		<l>Da questa parte con virt&#xf9; discende</l>
		<l>che toglie altrui memoria del peccato;</l>
		<l>da l&apos;altra d&apos;ogne ben fatto la rende.</l>
	</p>
	<p>
		<l>Quinci Let&#xe8;; cos&#xec; da l&apos;altro lato</l>
		<l>Euno&#xe8; si chiama, e non adopra</l>
		<l>se quinci e quindi pria non &#xe8; gustato:</l>
	</p>
	<p>
		<l>a tutti altri sapori esto &#xe8; di sopra.</l>
		<l>E avvegna ch&apos;assai possa esser sazia</l>
		<l>la sete tua perch&apos;io pi&#xf9; non ti scuopra,</l>
	</p>
	<p>
		<l>darotti un corollario ancor per grazia;</l>
		<l>n&#xe9; credo che &apos;l mio dir ti sia men caro,</l>
		<l>se oltre promession teco si spazia.</l>
	</p>
	<p>
		<l>Quelli ch&apos;anticamente poetaro</l>
		<l>l&apos;et&#xe0; de l&apos;oro e suo stato felice,</l>
		<l>forse in Parnaso esto loco sognaro.</l>
	</p>
	<p>
		<l>Qui fu innocente l&apos;umana radice;</l>
		<l>qui primavera sempre e ogne frutto;</l>
		<l>nettare &#xe8; questo di che ciascun dice&#xbb;.</l>
	</p>
	<p>
		<l>Io mi rivolsi &apos;n dietro allora tutto</l>
		<l>a&apos; miei poeti, e vidi che con riso</l>
		<l>udito avean l&apos;ultimo costrutto;</l>
	</p>
	<p>
		<l>poi a la bella donna torna&apos; il viso.</l>
	</p>
</page>
