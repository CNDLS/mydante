<?xml version="1.0" encoding="UTF-8"?>
<page>
	<p>
		<l>Era gi&#xe0; l&apos;ora che volge il disio</l>
		<l>ai navicanti e &apos;ntenerisce il core</l>
		<l>lo d&#xec; c&apos;han detto ai dolci amici addio;</l>
	</p>
	<p>
		<l>e che lo novo peregrin d&apos;amore</l>
		<l>punge, se ode squilla di lontano</l>
		<l>che paia il giorno pianger che si more;</l>
	</p>
	<p>
		<l>quand&apos;io incominciai a render vano</l>
		<l>l&apos;udire e a mirare una de l&apos;alme</l>
		<l>surta, che l&apos;ascoltar chiedea con mano.</l>
	</p>
	<p>
		<l>Ella giunse e lev&#xf2; ambo le palme,</l>
		<l>ficcando li occhi verso l&apos;oriente,</l>
		<l>come dicesse a Dio: &apos;D&apos;altro non calme&apos;.</l>
	</p>
	<p>
		<l>&apos;Te lucis ante&apos; s&#xec; devotamente</l>
		<l>le usc&#xec;o di bocca e con s&#xec; dolci note,</l>
		<l>che fece me a me uscir di mente;</l>
	</p>
	<p>
		<l>e l&apos;altre poi dolcemente e devote</l>
		<l>seguitar lei per tutto l&apos;inno intero,</l>
		<l>avendo li occhi a le superne rote.</l>
	</p>
	<p>
		<l>Aguzza qui, lettor, ben li occhi al vero,</l>
		<l>ch&#xe9; &apos;l velo &#xe8; ora ben tanto sottile,</l>
		<l>certo che &apos;l trapassar dentro &#xe8; leggero.</l>
	</p>
	<p>
		<l>Io vidi quello essercito gentile</l>
		<l>tacito poscia riguardare in s&#xf9;e</l>
		<l>quasi aspettando, palido e um&#xec;le;</l>
	</p>
	<p>
		<l>e vidi uscir de l&apos;alto e scender gi&#xf9;e</l>
		<l>due angeli con due spade affocate,</l>
		<l>tronche e private de le punte sue.</l>
	</p>
	<p>
		<l>Verdi come fogliette pur mo nate</l>
		<l>erano in veste, che da verdi penne</l>
		<l>percosse traean dietro e ventilate.</l>
	</p>
	<p>
		<l>L&apos;un poco sovra noi a star si venne,</l>
		<l>e l&apos;altro scese in l&apos;opposita sponda,</l>
		<l>s&#xec; che la gente in mezzo si contenne.</l>
	</p>
	<p>
		<l>Ben discernea in lor la testa bionda;</l>
		<l>ma ne la faccia l&apos;occhio si smarria,</l>
		<l>come virt&#xf9; ch&apos;a troppo si confonda.</l>
	</p>
	<p>
		<l>&#xab;Ambo vegnon del grembo di Maria&#xbb;,</l>
		<l>disse Sordello, &#xab;a guardia de la valle,</l>
		<l>per lo serpente che verr&#xe0; vie via&#xbb;.</l>
	</p>
	<p>
		<l>Ond&apos;io, che non sapeva per qual calle,</l>
		<l>mi volsi intorno, e stretto m&apos;accostai,</l>
		<l>tutto gelato, a le fidate spalle.</l>
	</p>
	<p>
		<l>E Sordello anco: &#xab;Or avvalliamo omai</l>
		<l>tra le grandi ombre, e parleremo ad esse;</l>
		<l>grazioso fia lor vedervi assai&#xbb;.</l>
	</p>
	<p>
		<l>Solo tre passi credo ch&apos;i&apos; scendesse,</l>
		<l>e fui di sotto, e vidi un che mirava</l>
		<l>pur me, come conoscer mi volesse.</l>
	</p>
	<p>
		<l>Temp&apos;era gi&#xe0; che l&apos;aere s&apos;annerava,</l>
		<l>ma non s&#xec; che tra li occhi suoi e &apos; miei</l>
		<l>non dichiarisse ci&#xf2; che pria serrava.</l>
	</p>
	<p>
		<l>Ver&apos; me si fece, e io ver&apos; lui mi fei:</l>
		<l>giudice Nin gentil, quanto mi piacque</l>
		<l>quando ti vidi non esser tra &apos; rei!</l>
	</p>
	<p>
		<l>Nullo bel salutar tra noi si tacque;</l>
		<l>poi dimand&#xf2;: &#xab;Quant&apos;&#xe8; che tu venisti</l>
		<l>a pi&#xe8; del monte per le lontane acque?&#xbb;.</l>
	</p>
	<p>
		<l>&#xab;Oh!&#xbb;, diss&apos;io lui, &#xab;per entro i luoghi tristi</l>
		<l>venni stamane, e sono in prima vita,</l>
		<l>ancor che l&apos;altra, s&#xec; andando, acquisti&#xbb;.</l>
	</p>
	<p>
		<l>E come fu la mia risposta udita,</l>
		<l>Sordello ed elli in dietro si raccolse</l>
		<l>come gente di s&#xf9;bito smarrita.</l>
	</p>
	<p>
		<l>L&apos;uno a Virgilio e l&apos;altro a un si volse</l>
		<l>che sedea l&#xec;, gridando:&#xab;S&#xf9;, Currado!</l>
		<l>vieni a veder che Dio per grazia volse&#xbb;.</l>
	</p>
	<p>
		<l>Poi, v&#xf2;lto a me: &#xab;Per quel singular grado</l>
		<l>che tu dei a colui che s&#xec; nasconde</l>
		<l>lo suo primo perch&#xe9;, che non l&#xec; &#xe8; guado,</l>
	</p>
	<p>
		<l>quando sarai di l&#xe0; da le larghe onde,</l>
		<l>d&#xec; a Giovanna mia che per me chiami</l>
		<l>l&#xe0; dove a li &apos;nnocenti si risponde.</l>
	</p>
	<p>
		<l>Non credo che la sua madre pi&#xf9; m&apos;ami,</l>
		<l>poscia che trasmut&#xf2; le bianche bende,</l>
		<l>le quai convien che, misera!, ancor brami.</l>
	</p>
	<p>
		<l>Per lei assai di lieve si comprende</l>
		<l>quanto in femmina foco d&apos;amor dura,</l>
		<l>se l&apos;occhio o &apos;l tatto spesso non l&apos;accende.</l>
	</p>
	<p>
		<l>Non le far&#xe0; s&#xec; bella sepultura</l>
		<l>la vipera che Melanesi accampa,</l>
		<l>com&apos;avria fatto il gallo di Gallura&#xbb;.</l>
	</p>
	<p>
		<l>Cos&#xec; dicea, segnato de la stampa,</l>
		<l>nel suo aspetto, di quel dritto zelo</l>
		<l>che misuratamente in core avvampa.</l>
	</p>
	<p>
		<l>Li occhi miei ghiotti andavan pur al cielo,</l>
		<l>pur l&#xe0; dove le stelle son pi&#xf9; tarde,</l>
		<l>s&#xec; come rota pi&#xf9; presso a lo stelo.</l>
	</p>
	<p>
		<l>E &apos;l duca mio: &#xab;Figliuol, che l&#xe0; s&#xf9; guarde?&#xbb;.</l>
		<l>E io a lui: &#xab;A quelle tre facelle</l>
		<l>di che &apos;l polo di qua tutto quanto arde&#xbb;.</l>
	</p>
	<p>
		<l>Ond&apos;elli a me: &#xab;Le quattro chiare stelle</l>
		<l>che vedevi staman, son di l&#xe0; basse,</l>
		<l>e queste son salite ov&apos;eran quelle&#xbb;.</l>
	</p>
	<p>
		<l>Com&apos;ei parlava, e Sordello a s&#xe9; il trasse</l>
		<l>dicendo:&#xab;Vedi l&#xe0; &apos;l nostro avversaro&#xbb;;</l>
		<l>e drizz&#xf2; il dito perch&#xe9; &apos;n l&#xe0; guardasse.</l>
	</p>
	<p>
		<l>Da quella parte onde non ha riparo</l>
		<l>la picciola vallea, era una biscia,</l>
		<l>forse qual diede ad Eva il cibo amaro.</l>
	</p>
	<p>
		<l>Tra l&apos;erba e &apos; fior ven&#xec;a la mala striscia,</l>
		<l>volgendo ad ora ad or la testa, e &apos;l dosso</l>
		<l>leccando come bestia che si liscia.</l>
	</p>
	<p>
		<l>Io non vidi, e per&#xf2; dicer non posso,</l>
		<l>come mosser li astor celestiali;</l>
		<l>ma vidi bene e l&apos;uno e l&apos;altro mosso.</l>
	</p>
	<p>
		<l>Sentendo fender l&apos;aere a le verdi ali,</l>
		<l>fugg&#xec; &apos;l serpente, e li angeli dier volta,</l>
		<l>suso a le poste rivolando iguali.</l>
	</p>
	<p>
		<l>L&apos;ombra che s&apos;era al giudice raccolta</l>
		<l>quando chiam&#xf2;, per tutto quello assalto</l>
		<l>punto non fu da me guardare sciolta.</l>
	</p>
	<p>
		<l>&#xab;Se la lucerna che ti mena in alto</l>
		<l>truovi nel tuo arbitrio tanta cera</l>
		<l>quant&apos;&#xe8; mestiere infino al sommo smalto&#xbb;,</l>
	</p>
	<p>
		<l>cominci&#xf2; ella, &#xab;se novella vera</l>
		<l>di Val di Magra o di parte vicina</l>
		<l>sai, dillo a me, che gi&#xe0; grande l&#xe0; era.</l>
	</p>
	<p>
		<l>Fui chiamato Currado Malaspina;</l>
		<l>non son l&apos;antico, ma di lui discesi;</l>
		<l>a&apos; miei portai l&apos;amor che qui raffina&#xbb;.</l>
	</p>
	<p>
		<l>&#xab;Oh!&#xbb;, diss&apos;io lui, &#xab;per li vostri paesi</l>
		<l>gi&#xe0; mai non fui; ma dove si dimora</l>
		<l>per tutta Europa ch&apos;ei non sien palesi?</l>
	</p>
	<p>
		<l>La fama che la vostra casa onora,</l>
		<l>grida i segnori e grida la contrada,</l>
		<l>s&#xec; che ne sa chi non vi fu ancora;</l>
	</p>
	<p>
		<l>e io vi giuro, s&apos;io di sopra vada,</l>
		<l>che vostra gente onrata non si sfregia</l>
		<l>del pregio de la borsa e de la spada.</l>
	</p>
	<p>
		<l>Uso e natura s&#xec; la privilegia,</l>
		<l>che, perch&#xe9; il capo reo il mondo torca,</l>
		<l>sola va dritta e &apos;l mal cammin dispregia&#xbb;.</l>
	</p>
	<p>
		<l>Ed elli: &#xab;Or va; che &apos;l sol non si ricorca</l>
		<l>sette volte nel letto che &apos;l Montone</l>
		<l>con tutti e quattro i pi&#xe8; cuopre e inforca,</l>
	</p>
	<p>
		<l>che cotesta cortese oppinione</l>
		<l>ti fia chiavata in mezzo de la testa</l>
		<l>con maggior chiovi che d&apos;altrui sermone,</l>
	</p>
	<p>
		<l>se corso di giudicio non s&apos;arresta&#xbb;.</l>
	</p>
</page>
