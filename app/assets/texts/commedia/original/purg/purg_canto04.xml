<?xml version="1.0" encoding="UTF-8"?>
<page>
	<p>
		<l>Quando per dilettanze o ver per doglie,</l>
		<l>che alcuna virt&#xf9; nostra comprenda</l>
		<l>l&apos;anima bene ad essa si raccoglie,</l>
	</p>
	<p>
		<l>par ch&apos;a nulla potenza pi&#xf9; intenda;</l>
		<l>e questo &#xe8; contra quello error che crede</l>
		<l>ch&apos;un&apos;anima sovr&apos;altra in noi s&apos;accenda.</l>
	</p>
	<p>
		<l>E per&#xf2;, quando s&apos;ode cosa o vede</l>
		<l>che tegna forte a s&#xe9; l&apos;anima volta,</l>
		<l>vassene &apos;l tempo e l&apos;uom non se n&apos;avvede;</l>
	</p>
	<p>
		<l>ch&apos;altra potenza &#xe8; quella che l&apos;ascolta,</l>
		<l>e altra &#xe8; quella c&apos;ha l&apos;anima intera:</l>
		<l>questa &#xe8; quasi legata, e quella &#xe8; sciolta.</l>
	</p>
	<p>
		<l>Di ci&#xf2; ebb&apos;io esperienza vera,</l>
		<l>udendo quello spirto e ammirando;</l>
		<l>ch&#xe9; ben cinquanta gradi salito era</l>
	</p>
	<p>
		<l>lo sole, e io non m&apos;era accorto, quando</l>
		<l>venimmo ove quell&apos;anime ad una</l>
		<l>gridaro a noi: &#xab;Qui &#xe8; vostro dimando&#xbb;.</l>
	</p>
	<p>
		<l>Maggiore aperta molte volte impruna</l>
		<l>con una forcatella di sue spine</l>
		<l>l&apos;uom de la villa quando l&apos;uva imbruna,</l>
	</p>
	<p>
		<l>che non era la calla onde saline</l>
		<l>lo duca mio, e io appresso, soli,</l>
		<l>come da noi la schiera si part&#xec;ne.</l>
	</p>
	<p>
		<l>Vassi in Sanleo e discendesi in Noli,</l>
		<l>montasi su in Bismantova &apos;n Cacume</l>
		<l>con esso i pi&#xe8;; ma qui convien ch&apos;om voli;</l>
	</p>
	<p>
		<l>heredico con l&apos;ale snelle e con le piume</l>
		<l>del gran disio, di retro a quel condotto</l>
		<l>che speranza mi dava e facea lume.</l>
	</p>
	<p>
		<l>Noi salavam per entro &apos;l sasso rotto,</l>
		<l>e d&apos;ogne lato ne stringea lo stremo,</l>
		<l>e piedi e man volea il suol di sotto.</l>
	</p>
	<p>
		<l>Poi che noi fummo in su l&apos;orlo suppremo</l>
		<l>de l&apos;alta ripa, a la scoperta piaggia,</l>
		<l>&#xab;Maestro mio&#xbb;, diss&apos;io, &#xab;che via faremo?&#xbb;.</l>
	</p>
	<p>
		<l>Ed elli a me: &#xab;Nessun tuo passo caggia;</l>
		<l>pur su al monte dietro a me acquista,</l>
		<l>fin che n&apos;appaia alcuna scorta saggia&#xbb;.</l>
	</p>
	<p>
		<l>Lo sommo er&apos;alto che vincea la vista,</l>
		<l>e la costa superba pi&#xf9; assai</l>
		<l>che da mezzo quadrante a centro lista.</l>
	</p>
	<p>
		<l>Io era lasso, quando cominciai:</l>
		<l>&#xab;O dolce padre, volgiti, e rimira</l>
		<l>com&apos;io rimango sol, se non restai&#xbb;.</l>
	</p>
	<p>
		<l>&#xab;Figliuol mio&#xbb;, disse, &#xab;infin quivi ti tira&#xbb;,</l>
		<l>additandomi un balzo poco in s&#xf9;e</l>
		<l>che da quel lato il poggio tutto gira.</l>
	</p>
	<p>
		<l>S&#xec; mi spronaron le parole sue,</l>
		<l>ch&apos;i&apos; mi sforzai carpando appresso lui,</l>
		<l>tanto che &apos;l cinghio sotto i pi&#xe8; mi fue.</l>
	</p>
	<p>
		<l>A seder ci ponemmo ivi ambedui</l>
		<l>v&#xf2;lti a levante ond&apos;eravam saliti,</l>
		<l>che suole a riguardar giovare altrui.</l>
	</p>
	<p>
		<l>Li occhi prima drizzai ai bassi liti;</l>
		<l>poscia li alzai al sole, e ammirava</l>
		<l>che da sinistra n&apos;eravam feriti.</l>
	</p>
	<p>
		<l>Ben s&apos;avvide il poeta ch&apos;io stava</l>
		<l>stupido tutto al carro de la luce,</l>
		<l>ove tra noi e Aquilone intrava.</l>
	</p>
	<p>
		<l>Ond&apos;elli a me: &#xab;Se Castore e Poluce</l>
		<l>fossero in compagnia di quello specchio</l>
		<l>che s&#xf9; e gi&#xf9; del suo lume conduce,</l>
	</p>
	<p>
		<l>tu vedresti il Zodiaco rubecchio</l>
		<l>ancora a l&apos;Orse pi&#xf9; stretto rotare,</l>
		<l>se non uscisse fuor del cammin vecchio.</l>
	</p>
	<p>
		<l>Come ci&#xf2; sia, se &apos;l vuoi poter pensare,</l>
		<l>dentro raccolto, imagina Si&#xf2;n</l>
		<l>con questo monte in su la terra stare</l>
	</p>
	<p>
		<l>ch&apos;amendue hanno un solo orizz&#xf2;n</l>
		<l>e diversi emisperi; onde la strada</l>
		<l>che mal non seppe carreggiar Fet&#xf2;n,</l>
	</p>
	<p>
		<l>vedrai come a costui convien che vada</l>
		<l>da l&apos;un, quando a colui da l&apos;altro fianco,</l>
		<l>se lo &apos;ntelletto tuo ben chiaro bada&#xbb;.</l>
	</p>
	<p>
		<l>&#xab;Certo, maestro mio,&#xbb;, diss&apos;io, &#xab;unquanco</l>
		<l>non vid&apos;io chiaro s&#xec; com&apos;io discerno</l>
		<l>l&#xe0; dove mio ingegno parea manco,</l>
	</p>
	<p>
		<l>che &apos;l mezzo cerchio del moto superno,</l>
		<l>che si chiama Equatore in alcun&apos;arte,</l>
		<l>e che sempre riman tra &apos;l sole e &apos;l verno,</l>
	</p>
	<p>
		<l>per la ragion che di&apos; , quinci si parte</l>
		<l>verso settentrion, quanto li Ebrei</l>
		<l>vedevan lui verso la calda parte.</l>
	</p>
	<p>
		<l>Ma se a te piace, volontier saprei</l>
		<l>quanto avemo ad andar; ch&#xe9; &apos;l poggio sale</l>
		<l>pi&#xf9; che salir non posson li occhi miei&#xbb;.</l>
	</p>
	<p>
		<l>Ed elli a me: &#xab;Questa montagna &#xe8; tale,</l>
		<l>che sempre al cominciar di sotto &#xe8; grave;</l>
		<l>e quant&apos;om pi&#xf9; va s&#xf9;, e men fa male.</l>
	</p>
	<p>
		<l>Per&#xf2;, quand&apos;ella ti parr&#xe0; soave</l>
		<l>tanto, che s&#xf9; andar ti fia leggero</l>
		<l>com&apos;a seconda gi&#xf9; andar per nave,</l>
	</p>
	<p>
		<l>allor sarai al fin d&apos;esto sentiero;</l>
		<l>quivi di riposar l&apos;affanno aspetta.</l>
		<l>Pi&#xf9; non rispondo, e questo so per vero&#xbb;.</l>
	</p>
	<p>
		<l>E com&apos;elli ebbe sua parola detta,</l>
		<l>una voce di presso son&#xf2;: &#xab;Forse</l>
		<l>che di sedere in pria avrai distretta!&#xbb;.</l>
	</p>
	<p>
		<l>Al suon di lei ciascun di noi si torse,</l>
		<l>e vedemmo a mancina un gran petrone,</l>
		<l>del qual n&#xe9; io n&#xe9; ei prima s&apos;accorse.</l>
	</p>
	<p>
		<l>L&#xe0; ci traemmo; e ivi eran persone</l>
		<l>che si stavano a l&apos;ombra dietro al sasso</l>
		<l>come l&apos;uom per negghienza a star si pone.</l>
	</p>
	<p>
		<l>E un di lor, che mi sembiava lasso,</l>
		<l>sedeva e abbracciava le ginocchia,</l>
		<l>tenendo &apos;l viso gi&#xf9; tra esse basso.</l>
	</p>
	<p>
		<l>&#xab;O dolce segnor mio&#xbb;, diss&apos;io, &#xab;adocchia</l>
		<l>colui che mostra s&#xe9; pi&#xf9; negligente</l>
		<l>che se pigrizia fosse sua serocchia&#xbb;.</l>
	</p>
	<p>
		<l>Allor si volse a noi e puose mente,</l>
		<l>movendo &apos;l viso pur su per la coscia,</l>
		<l>e disse: &#xab;Or va tu s&#xf9;, che se&apos; valente!&#xbb;.</l>
	</p>
	<p>
		<l>Conobbi allor chi era, e quella angoscia</l>
		<l>che m&apos;avacciava un poco ancor la lena,</l>
		<l>non m&apos;imped&#xec; l&apos;andare a lui; e poscia</l>
	</p>
	<p>
		<l>ch&apos;a lui fu&apos; giunto, alz&#xf2; la testa a pena,</l>
		<l>dicendo: &#xab;Hai ben veduto come &apos;l sole</l>
		<l>da l&apos;omero sinistro il carro mena?&#xbb;.</l>
	</p>
	<p>
		<l>Li atti suoi pigri e le corte parole</l>
		<l>mosser le labbra mie un poco a riso;</l>
		<l>poi cominciai: &#xab;Belacqua, a me non dole</l>
	</p>
	<p>
		<l>di te omai; ma dimmi: perch&#xe9; assiso</l>
		<l>quiritto se&apos;? attendi tu iscorta,</l>
		<l>o pur lo modo usato t&apos;ha&apos; ripriso?&#xbb;.</l>
	</p>
	<p>
		<l>Ed elli: &#xab;O frate, andar in s&#xf9; che porta?</l>
		<l>ch&#xe9; non mi lascerebbe ire a&apos; mart&#xec;ri</l>
		<l>l&apos;angel di Dio che siede in su la porta.</l>
	</p>
	<p>
		<l>Prima convien che tanto il ciel m&apos;aggiri</l>
		<l>di fuor da essa, quanto fece in vita,</l>
		<l>perch&apos;io &apos;ndugiai al fine i buon sospiri,</l>
	</p>
	<p>
		<l>se orazione in prima non m&apos;aita</l>
		<l>che surga s&#xf9; di cuor che in grazia viva;</l>
		<l>l&apos;altra che val, che &apos;n ciel non &#xe8; udita?&#xbb;.</l>
	</p>
	<p>
		<l>E gi&#xe0; il poeta innanzi mi saliva,</l>
		<l>e dicea: &#xab;Vienne omai; vedi ch&apos;&#xe8; tocco</l>
		<l>meridian dal sole e a la riva</l>
	</p>
	<p>
		<l>cuopre la notte gi&#xe0; col pi&#xe8; Morrocco&#xbb;.</l>
	</p>
</page>
