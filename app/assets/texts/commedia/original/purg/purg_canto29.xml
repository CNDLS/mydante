<?xml version="1.0" encoding="UTF-8"?>
<page>
	<p>
		<l>Cantando come donna innamorata,</l>
		<l>continu&#xf2; col fin di sue parole:</l>
		<l>&apos;Beati quorum tecta sunt peccata!&apos;.</l>
	</p>
	<p>
		<l>E come ninfe che si givan sole</l>
		<l>per le salvatiche ombre, disiando</l>
		<l>qual di veder, qual di fuggir lo sole,</l>
	</p>
	<p>
		<l>allor si mosse contra &apos;l fiume, andando</l>
		<l>su per la riva; e io pari di lei,</l>
		<l>picciol passo con picciol seguitando.</l>
	</p>
	<p>
		<l>Non eran cento tra &apos; suoi passi e &apos; miei,</l>
		<l>quando le ripe igualmente dier volta,</l>
		<l>per modo ch&apos;a levante mi rendei.</l>
	</p>
	<p>
		<l>N&#xe9; ancor fu cos&#xec; nostra via molta,</l>
		<l>quando la donna tutta a me si torse,</l>
		<l>dicendo: &#xab;Frate mio, guarda e ascolta&#xbb;.</l>
	</p>
	<p>
		<l>Ed ecco un lustro s&#xf9;bito trascorse</l>
		<l>da tutte parti per la gran foresta,</l>
		<l>tal che di balenar mi mise in forse.</l>
	</p>
	<p>
		<l>Ma perch&#xe9; &apos;l balenar, come vien, resta,</l>
		<l>e quel, durando, pi&#xf9; e pi&#xf9; splendeva,</l>
		<l>nel mio pensier dicea: &apos;Che cosa &#xe8; questa?&apos;.</l>
	</p>
	<p>
		<l>E una melodia dolce correva</l>
		<l>per l&apos;aere luminoso; onde buon zelo</l>
		<l>mi f&#xe9; riprender l&apos;ardimento d&apos;Eva,</l>
	</p>
	<p>
		<l>che l&#xe0; dove ubidia la terra e &apos;l cielo,</l>
		<l>femmina, sola e pur test&#xe9; formata,</l>
		<l>non sofferse di star sotto alcun velo;</l>
	</p>
	<p>
		<l>sotto &apos;l qual se divota fosse stata,</l>
		<l>avrei quelle ineffabili delizie</l>
		<l>sentite prima e pi&#xf9; lunga fiata.</l>
	</p>
	<p>
		<l>Mentr&apos;io m&apos;andava tra tante primizie</l>
		<l>de l&apos;etterno piacer tutto sospeso,</l>
		<l>e disioso ancora a pi&#xf9; letizie,</l>
	</p>
	<p>
		<l>dinanzi a noi, tal quale un foco acceso,</l>
		<l>ci si f&#xe9; l&apos;aere sotto i verdi rami;</l>
		<l>e &apos;l dolce suon per canti era gi&#xe0; inteso.</l>
	</p>
	<p>
		<l>O sacrosante Vergini, se fami,</l>
		<l>freddi o vigilie mai per voi soffersi,</l>
		<l>cagion mi sprona ch&apos;io merc&#xe9; vi chiami.</l>
	</p>
	<p>
		<l>Or convien che Elicona per me versi,</l>
		<l>e Uran&#xec;e m&apos;aiuti col suo coro</l>
		<l>forti cose a pensar mettere in versi.</l>
	</p>
	<p>
		<l>Poco pi&#xf9; oltre, sette alberi d&apos;oro</l>
		<l>falsava nel parere il lungo tratto</l>
		<l>del mezzo ch&apos;era ancor tra noi e loro;</l>
	</p>
	<p>
		<l>ma quand&apos;i&apos; fui s&#xec; presso di lor fatto,</l>
		<l>che l&apos;obietto comun, che &apos;l senso inganna,</l>
		<l>non perdea per distanza alcun suo atto,</l>
	</p>
	<p>
		<l>la virt&#xf9; ch&apos;a ragion discorso ammanna,</l>
		<l>s&#xec; com&apos;elli eran candelabri apprese,</l>
		<l>e ne le voci del cantare &apos;Osanna&apos;.</l>
	</p>
	<p>
		<l>Di sopra fiammeggiava il bello arnese</l>
		<l>pi&#xf9; chiaro assai che luna per sereno</l>
		<l>di mezza notte nel suo mezzo mese.</l>
	</p>
	<p>
		<l>Io mi rivolsi d&apos;ammirazion pieno</l>
		<l>al buon Virgilio, ed esso mi rispuose</l>
		<l>con vista carca di stupor non meno.</l>
	</p>
	<p>
		<l>Indi rendei l&apos;aspetto a l&apos;alte cose</l>
		<l>che si movieno incontr&apos;a noi s&#xec; tardi,</l>
		<l>che foran vinte da novelle spose.</l>
	</p>
	<p>
		<l>La donna mi sgrid&#xf2;: &#xab;Perch&#xe9; pur ardi</l>
		<l>s&#xec; ne l&apos;affetto de le vive luci,</l>
		<l>e ci&#xf2; che vien di retro a lor non guardi?&#xbb;.</l>
	</p>
	<p>
		<l>Genti vid&apos;io allor, come a lor duci,</l>
		<l>venire appresso, vestite di bianco;</l>
		<l>e tal candor di qua gi&#xe0; mai non fuci.</l>
	</p>
	<p>
		<l>L&apos;acqua imprendea dal sinistro fianco,</l>
		<l>e rendea me la mia sinistra costa,</l>
		<l>s&apos;io riguardava in lei, come specchio anco.</l>
	</p>
	<p>
		<l>Quand&apos;io da la mia riva ebbi tal posta,</l>
		<l>che solo il fiume mi facea distante,</l>
		<l>per veder meglio ai passi diedi sosta,</l>
	</p>
	<p>
		<l>e vidi le fiammelle andar davante,</l>
		<l>lasciando dietro a s&#xe9; l&apos;aere dipinto,</l>
		<l>e di tratti pennelli avean sembiante;</l>
	</p>
	<p>
		<l>s&#xec; che l&#xec; sopra rimanea distinto</l>
		<l>di sette liste, tutte in quei colori</l>
		<l>onde fa l&apos;arco il Sole e Delia il cinto.</l>
	</p>
	<p>
		<l>Questi ostendali in dietro eran maggiori</l>
		<l>che la mia vista; e, quanto a mio avviso,</l>
		<l>diece passi distavan quei di fori.</l>
	</p>
	<p>
		<l>Sotto cos&#xec; bel ciel com&apos;io diviso,</l>
		<l>ventiquattro seniori, a due a due,</l>
		<l>coronati venien di fiordaliso.</l>
	</p>
	<p>
		<l>Tutti cantavan: &#xab;Benedicta tue</l>
		<l>ne le figlie d&apos;Adamo, e benedette</l>
		<l>sieno in etterno le bellezze tue!&#xbb;.</l>
	</p>
	<p>
		<l>Poscia che i fiori e l&apos;altre fresche erbette</l>
		<l>a rimpetto di me da l&apos;altra sponda</l>
		<l>libere fuor da quelle genti elette,</l>
	</p>
	<p>
		<l>s&#xec; come luce luce in ciel seconda,</l>
		<l>vennero appresso lor quattro animali,</l>
		<l>coronati ciascun di verde fronda.</l>
	</p>
	<p>
		<l>Ognuno era pennuto di sei ali;</l>
		<l>le penne piene d&apos;occhi; e li occhi d&apos;Argo,</l>
		<l>se fosser vivi, sarebber cotali.</l>
	</p>
	<p>
		<l>A descriver lor forme pi&#xf9; non spargo</l>
		<l>rime, lettor; ch&apos;altra spesa mi strigne,</l>
		<l>tanto ch&apos;a questa non posso esser largo;</l>
	</p>
	<p>
		<l>ma leggi Ezechiel, che li dipigne</l>
		<l>come li vide da la fredda parte</l>
		<l>venir con vento e con nube e con igne;</l>
	</p>
	<p>
		<l>e quali i troverai ne le sue carte,</l>
		<l>tali eran quivi, salvo ch&apos;a le penne</l>
		<l>Giovanni &#xe8; meco e da lui si diparte.</l>
	</p>
	<p>
		<l>Lo spazio dentro a lor quattro contenne</l>
		<l>un carro, in su due rote, triunfale,</l>
		<l>ch&apos;al collo d&apos;un grifon tirato venne.</l>
	</p>
	<p>
		<l>Esso tendeva in s&#xf9; l&apos;una e l&apos;altra ale</l>
		<l>tra la mezzana e le tre e tre liste,</l>
		<l>s&#xec; ch&apos;a nulla, fendendo, facea male.</l>
	</p>
	<p>
		<l>Tanto salivan che non eran viste;</l>
		<l>le membra d&apos;oro avea quant&apos;era uccello,</l>
		<l>e bianche l&apos;altre, di vermiglio miste.</l>
	</p>
	<p>
		<l>Non che Roma di carro cos&#xec; bello</l>
		<l>rallegrasse Affricano, o vero Augusto,</l>
		<l>ma quel del Sol saria pover con ello;</l>
	</p>
	<p>
		<l>quel del Sol che, sviando, fu combusto</l>
		<l>per l&apos;orazion de la Terra devota,</l>
		<l>quando fu Giove arcanamente giusto.</l>
	</p>
	<p>
		<l>Tre donne in giro da la destra rota</l>
		<l>venian danzando; l&apos;una tanto rossa</l>
		<l>ch&apos;a pena fora dentro al foco nota;</l>
	</p>
	<p>
		<l>l&apos;altr&apos;era come se le carni e l&apos;ossa</l>
		<l>fossero state di smeraldo fatte;</l>
		<l>la terza parea neve test&#xe9; mossa;</l>
	</p>
	<p>
		<l>e or parean da la bianca tratte,</l>
		<l>or da la rossa; e dal canto di questa</l>
		<l>l&apos;altre toglien l&apos;andare e tarde e ratte.</l>
	</p>
	<p>
		<l>Da la sinistra quattro facean festa,</l>
		<l>in porpore vestite, dietro al modo</l>
		<l>d&apos;una di lor ch&apos;avea tre occhi in testa.</l>
	</p>
	<p>
		<l>Appresso tutto il pertrattato nodo</l>
		<l>vidi due vecchi in abito dispari,</l>
		<l>ma pari in atto e onesto e sodo.</l>
	</p>
	<p>
		<l>L&apos;un si mostrava alcun de&apos; famigliari</l>
		<l>di quel sommo Ipocr&#xe0;te che natura</l>
		<l>a li animali f&#xe9; ch&apos;ell&apos;ha pi&#xf9; cari;</l>
	</p>
	<p>
		<l>mostrava l&apos;altro la contraria cura</l>
		<l>con una spada lucida e aguta,</l>
		<l>tal che di qua dal rio mi f&#xe9; paura.</l>
	</p>
	<p>
		<l>Poi vidi quattro in umile paruta;</l>
		<l>e di retro da tutti un vecchio solo</l>
		<l>venir, dormendo, con la faccia arguta.</l>
	</p>
	<p>
		<l>E questi sette col primaio stuolo</l>
		<l>erano abituati, ma di gigli</l>
		<l>dintorno al capo non facean brolo,</l>
	</p>
	<p>
		<l>anzi di rose e d&apos;altri fior vermigli;</l>
		<l>giurato avria poco lontano aspetto</l>
		<l>che tutti ardesser di sopra da&apos; cigli.</l>
	</p>
	<p>
		<l>E quando il carro a me fu a rimpetto,</l>
		<l>un tuon s&apos;ud&#xec;, e quelle genti degne</l>
		<l>parvero aver l&apos;andar pi&#xf9; interdetto,</l>
	</p>
	<p>
		<l>fermandosi ivi con le prime insegne.</l>
	</p>
</page>
